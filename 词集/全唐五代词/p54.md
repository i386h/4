<!-- { "loadSidebar": true } -->
　　风摇荡，雨蒙茸，翠条桑弱花头重。春衫窄，香肌湿。记得年时，共伊曾摘。

　　都如梦。何曾共。可怜孤似钗头凤。关山隔。晚云碧。燕儿来也，又无消息。

　　【浣溪沙】
　　满目江山忆旧游。汀洲花草为春柔。长亭舣住木兰舟。

　　好梦忆、随流水去，芳心犹逐晓云愁。行人莫上望京楼。

　　【太常引】
　　故人送我出阳关。无计锁雕鞍。今古别离难。兀谁画、峨眉远山。

　　一尊别酒、一声杜宇，寂寞又春残。明月小楼间。第一夜、相思泪弹。

