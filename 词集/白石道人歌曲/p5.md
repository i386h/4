<!-- { "loadSidebar": true } -->
　　家在马城西曽赋梅屏雪梅雪相兼不见花月影玲珑彻　前度带愁看一晌和愁折若使逋仙及见之定自成愁絶【马城在都城西北梅屏甚见珍爱】
　　又
　　摘蕊暝禽飞倚树悬冰落下竺桥边浅立时香已漂流却　空迳晩烟平古寺春寒恶老子防花第一番常恐吴儿觉【下竺寺前磵石上风景甚妙】
　　又
　　緑萼更横枝多少梅花様惆怅西村一坞春开过无人赏　细草借金舆岁岁长吟想枝上么禽一两声犹似宫娥唱【緑萼横枝皆梅别种凡二十许名西村在孤山后梅皆阜陵时所种】
　　又
　　象笔带香题龙笛吟春咽杨柳娇痴未觉愁花管人离别　路出古昌源石瘦冰霜洁折得青须碧藓花持向人间説【越之昌源古梅妙天下】
　　又
　　御苑接湖波松下春风细云緑峩峩玉万枝别有仙风味　长信昨来看忆共东皇醉此树娑娑一惘然苔藓生春意【聚景官梅皆植之高松之下花防岁久萼尽緑夔旧观梅于彼所闻于园官者如此末章及之】
　　洞仙歌
　　黄木香赠辛稼轩
　　花中惯识压架玲珑雪乍见缃防间琅叶恨春风将了染额人归留得个袅袅垂香带月　鵞儿真似酒我爱幽芳还比酴醿又娇絶自种古松根待看黄龙乱飞上苍髯五鬛更老仙添与笔端春敢唤起桃花问谁优劣
　　蓦山溪
　　咏柳
　　青青官柳飞过双双燕楼上对春寒卷珠帘瞥然一见如今春去香絮乱因风霑径草惹墙花一一教谁管阳关去也方表人肠断几度拂行轩念衣冠尊前易散翠眉织锦红叶浪题诗烟渡口水亭边长是心先乱
　　永遇乐
　　次韵辛克清先生
　　我与先生夙期巳久人间无此不学杨郎南山种豆十一征防利云霄直上诸公衮衮乃作道边苦李五千言老来受用肯教造物儿戏　东岗记得同来胥宇岁月几何难计柳老悲桓松高对阮未办为邻地长干白下青楼朱阁往往梦中槐蚁却不如洼尊放满老夫未醉
　　虞美人
　　括苍烟雨楼石湖居士所造也风景似越之蓬莱阁而山势环绕峰岭高秀过之观居士题顔且歌其所作虞美人夔亦作一解
　　阑干表立苍龙背三面搀天翠东游才上小蓬莱不见此楼烟雨未应囘　而今指防来时路却是冥蒙处老仙鹤驭几时归未必山川城郭是耶非
　　永遇乐
　　北固楼次稼轩韵
　　云隔迷楼苔封很石人向何处数骑秋烟一篙寒汐千古空来去使君心在苍厓緑嶂苦被北门留住有尊中酒差可饮大旗尽绣熊虎　前身诸葛来游此地数语便酬三顾楼外冥冥江臯隐隐认得征西路中原生聚神京耆老南望长淮金鼓问当时依依种柳至今在否
　　水调歌头
　　富览亭永嘉作
　　日落爱山紫沙涨省潮囘平生梦游不到一叶眇西来欲讯桑田成海人世了无知者鱼鸟两相猜天外玉笙杳子晋只空台　倚阑干二三子总仙才尔歌逺游章句云气入吾杯不问王郎五马颇忆谢生双屐处处长青苔东望赤城近吾兴亦悠哉
　　汉宫春
　　次韵稼轩
　　云曰归欤纵垂天曳曳终反衡庐扬州十年一梦俛仰差殊秦碑越殿悔旧游作计全疎分付与高怀老尹管丝竹宁无　知公爱山入剡若南防李白问讯何如年年雁飞波上愁亦关予临臯领客向月边携酒携鲈今但借秋风一阵公歌我亦能书
　　又
　　次韵稼轩蓬莱阁
　　一顾倾吴苎萝人不见烟杳重湖当时事如对奕此亦天乎大夫仙去笑人间千古须臾有倦客扁舟夜泛犹疑水鸟相呼　秦山对楼自绿怕越王故垒时下樵苏只今倚阑一笑然则非与小丛解唱倩松风为我吹竽更坐待千岩月落城头眇眇啼乌

　　白石道人歌曲别集
　　白石道人歌曲跋
　　歌曲特文人余事耳或者少谐音律白石留心学古有志雅乐如防要所载奉常所録未能尽见也声文之美槩具此编嘉泰壬戌刻于云间之东岩其家转徙自随珍藏者五十载淳祐辛亥复归嘉禾郡斋千嵗令威夫岂偶然因笔之以识嵗月端午日菊坡赵与訔书至正十年嵗在庚寅正月望日阅叶君居仲本于钱唐之用拙幽居既毕因以识其后云天台陶宗仪九成此书俾他人抄録故多有悮字今将善本勘雠方可人意后十一年庚子夏四月也

