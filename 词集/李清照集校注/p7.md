<!-- { "loadSidebar": true } -->
　　天与秋光，转转情伤。探金英、知近重阳。薄衣初试，绿蚁初尝。渐一番风、一番雨、一番凉。 
　　黄昏院落，恓恓惶惶。酒醒时、往事愁肠。那堪永夜，明月空床。闻砧声捣、蛩声细、漏声长。 
　　无名氏作，见《乐府雅词拾遗》卷下（《全宋词》失收）。 
　　李文裿辑《漱玉词》误作李清照词。 
　　上海《李清照集》云：“此词见《花草粹编》，除冷雪庵本《漱玉词》（指李文裿辑《漱玉词》）外，各本俱未收。”按传世《花草粹编》两种：一为明万历原刊十二卷本（有影印本），一为清金绳武活字印二十四卷本，此二本俱不做李清照词。  

　　泛兰舟 
　　霜月亭亭时节，野溪开冰灼。故人信付，江南归也仗谁托。寒影低横，轻香暗度，疏篱幽院何在，秦楼朱阁。称帘幙。 
　　携酒共看，依依承醉更堪作。雅淡一种天然，如雪缀烟薄。肠断相逢，手捻嫩枝追思？浑似那人，浅妆梳掠。 
　　无名氏词，见《梅苑》卷一。 
　　李文裿辑《漱玉词》误作李清照词。  

　　远朝归 
　　金谷先春，见乍开江梅，晶明玉腻。珠帘院落，人静雨疏烟细。横斜带月，又别是、一般风味。金尊里。任遗英乱点，残粉低坠。　　 
　　惆怅杜陇当年，念水远天长，故人难寄。山城倦眼，无绪更看桃李。当时醉魄，算依旧、徘徊花底，斜阳外。谩回首、画楼十二。 
　　此赵耆孙词，见《花草粹编》卷八。 
　　《梅苑》卷一作无名氏词。 
　　李文裿辑《漱玉词》卷四误作李清照词。  

　　远朝归 
　　新律才交，早旧梢南枝，朱污粉腻。烟笼淡妆，恰值雨膏初细。而今看了，记他日、酸甜滋味。多应是。伴玉簪凤钗，低挜斜坠。 
　　迤逦，对酒当歌，眷恋得芳心，竟日何际。春光付与，尤是见欺桃李。叮咛寄语，且莫负、尊前花底。拼沈醉。尽铜壶、漏传三二。  
　　《梅苑》卷八无名氏词。 
　　《花草粹编》卷八作赵耆孙词。 
　　李文裿辑《漱玉词》卷四误作李清照词。  

　　十月梅 
　　千林凋尽，一阳未报，已绽南枝。独对霜天，冒寒先占花期。清香映月浮动，临浅水、疏影斜欹。孤标不似，绿李夭桃，取次成蹊。　　 
　　纵寿阳、妆脸偏宜。应未笑、天然雅态冰肌。寄语高楼，凭阑羌管休吹。东君自是为主，调鼎鼐、终付他时。从今点缀，百草千花，须待春归。 
　　无名氏词，见《梅苑》卷一。 
　　李文裿辑《漱玉词》卷四误作李清照词。  

　　真珠髻·红梅 
　　重重山外，苒苒流光，又是残冬时节。小园幽径，池边楼畔，翠木嫩条春别。纤蕊轻苞，粉萼污、猩猩鲜血。乍几日，好景和风，次第一齐催发。　　 
　　天然香艳殊绝，此双成，皎皎倍增芳洁。去年因遇东归使，指远恨、意曾攀折。岂谓浮云，终不放、满枝明月。但叹息、时饮金钟，更绕丛丛繁雪。 
　　无名氏词，见《梅苑》卷一。 
　　《历代诗馀》卷八七误作晏几道词。 
　　李文裿辑《漱玉词》卷四误作李清照词。  

　　击梧桐 
　　雪叶红凋，烟林翠减，独有寒梅难并。瑞雪香肥，碎玉奇姿，迥得佳人风韵。清标暗折芳心，又是轻泄，江南春信。最好山前水畔，幽闲自有，横斜疏影。 
　　尽日凭阑，寻思无语，可惜飘琼飞粉。但怅望、王孙未赏，空使清香成。怎得移根帝苑，开时不许众芳近。免教问、深岩暗谷，结成千万恨。  

　　沁园春 
　　山驿萧疏，水亭清楚，仙姿太幽。望一枝颖脱，寒流林外，为传春信，风定香浮。断送光阴，还同昨夜，叶落从知天下秋。凭阑处，对冰肌玉骨，姑射来游。 
　　无端品笛悠悠。似怨感长门人泪流。奈微酸已寄，青青□杪，助当年太液，调鼎和馐。樵岭渔桥，依稀精彩，又何藉纷纷俗士求。孤标在，想繁红闹紫，应与包羞。 
　　（缺一字） 
　　以上二首皆无名氏作，见《梅苑》卷一。 
　　李文裿辑《漱玉词》卷一误作李清照词。  

　　失调名 
　　凝眸。两点春山满镜愁。 
　　乃周邦彦《南乡子》词句，见陈元龙《详注周美成词片玉集》卷三。 
　　《花镜隽声》所附《花镜韵语》以为李清照作，误。  

　　失调名 
　　几日不来楼上望，粉红香白已争妍。 
　　此乃清初顾贞立（顾贞观之姊）《浣溪沙》词句，全篇云：“百啭娇莺唤独眠。起来慵自整花钿。浣衣风日试衣天，几日不曾楼上望，粉红香白已争妍。柳条金嫩滞春烟。”题作《和王仲英夫人韵》，见《众香词》礼集（亦见清初人其他选本，兹不赘引）。 
　　《蕙风词话》以为李清照词句，失考。 
　　《蕙风词话》原文云：“梅宛陵诗‘不上楼来今几日，满城多少柳丝黄。’《晁氏客语》记欧公云：‘非圣俞不能到。’（见宋叶寘《爱日斋丛钞》）按李易安词：‘几日不曾楼上望，粉红香白已争妍。’由此脱胎，却自是词笔。” 

　　（四）补遗（词2首，残句8则） 

　　新荷叶 
　　薄露初零，长宵共、永昼分停。绕水楼台，高耸万丈蓬瀛。芝兰为寿，相辉映、簪笏盈庭。花柔玉净，捧觞别有娉婷。 
　　鹤瘦松青，精神与、秋月争明。德行文章，素驰日下声名。东山高蹈，虽卿相、不足为荣。安石须起，要苏天下苍生。 
　　孔繁礼《全宋词补辑》：  
　　《诗渊》“娉婷”字后空一格，有“又”字，再空一格，接“鹤瘦”句，似乎“鹤瘦”以下为另一首。 
　　徐培均《李清照集笺注》：  
　　此词原载北京图书馆藏明抄本《诗渊》第六册第4513页第12行，作者署“宋李 
　　易安”。  
　　刘瑜《李清照全词》： 
　　明抄本《诗渊》（第二十五册）收为李清照词。 
　　全文依《诗渊》影印本（第4513页）录之。 
　　王步高、刘林《李清照·辛弃疾全集》： 
　　“生”作“行”。 
　　杨合林《李清照集》： 
　　“绕”作“遶”。  

　　木兰花令  
　　沉水香消人悄悄。楼上朝来寒料峭。春生南浦水微波，雪满东山风未扫。  
　　金樽莫诉连壶倒。卷起重帘留晚照。为君欲去更凭栏，人意不如山色好。  
　　徐培均《李清照集笺注》：  
　　此词录自台北国家图书馆藏明抄本程敏政《天机馀锦》卷二，由黄文吉复印寄赠徐培均。  
　　“诉”原误作“”，径改。  
　　徐北文《李清照全集评注》2005年第二版增补：“未”作“来”。 

　　失调名（集残句）  
　　几日不来楼上望，  
　　粉红香白几争妍。  
　　几多深恨断人肠。  
　　水晶山枕象牙床。  
　　行人舞袖拂梨花。  
　　犹将歌扇向人遮。  
　　闲愁也似月明多。  
　　罗衣消尽恁时香。  
　　直送凄凉到画屏。  
　　彩云易散月长亏。  
　　凝眸，  
　　两点春山满镜愁。  
　　本为10则，因王仲闻本误题类收入其中“几”、“凝”2则，故只算8则。  
　　刘瑜《李清照全词》：  
　　八句中七句出于宋人胡伟《宫词》集句，唐圭璋《全宋词》收之，唐案：“胡伟所集，有诗句亦有词句。李清照以词名，且此七句依其格调，似是词句。”亦见于王仲闻本的易安诗部分，王案：“其用韵相同者是否属于同一作品，无法考定。又胡伟所集，有时割裂原句，……此七句是否俱为完整之句，亦不得而知。以各句风调观之，似是词句。传世清照诗，与之不甚相近。”  
　　其中“行人”句出自《古今小说》之《张古老种瓜娶文女》，亦见于王仲闻本的易安诗部分，王案：“此句未必为易安所作，为诗为词，亦不可知。”  

　　（五）佚词 （词目1） 
 
　　鹊桥仙·金鱼池莲  
　　宋人朱敦儒有和词  
　　附：  
　　鹊桥仙·和李易安金鱼池莲  
　　朱敦儒  
　　自鸥欲下，金鱼不去，圆叶低开蕙帐。轻风冷露夜深时，独自个、凌波直上。  
　　幽兰共挽，明珰难寄，尘世教谁将傍。会寻织女趁灵槎，泛旧路、银河万丈。  

　　●易安诗全集 
 
　　说明：  
　　本集照王仲闻的《李清照集校注》1997年新一版录出。  
　　收诗18首，残句15则。

　　浯溪中兴颂诗和张文潜  
　　五十年功如电扫，华清宫柳咸阳草。  
　　五坊供奉斗鸡儿，酒肉堆中不知老。  
　　胡兵忽自天上来，逆胡亦是①奸雄才。  
　　勤政楼前走胡马，珠翠踏尽香尘埃。  
　　何为②出战辄披靡，传置③荔枝多马④死。  
　　尧功舜德本⑤如天，安用区区纪文字。  
　　著碑⑥铭德⑦真陋哉，乃令神鬼磨山崖。  
　　子仪光弼不自⑧猜，天心悔祸人心开。  
　　夏商有鉴⑨当深戒，简策汗青今具在。  
　　君不见当时张说最多机，虽生已被姚崇卖。  
　　文引《清波杂志》卷八、《寒夜录》卷下、《香祖笔记》卷五、《浯溪考》卷下、《宋诗纪事》卷八七、《绣水诗钞》卷一  
　　①是：《癸巳类稿》作“自”。  
　　②何为：《癸巳类稿》作“六师”。  
　　③传置：《癸巳类稿》作“前致”。  
　　④多马：《癸巳类稿》作“马多”。  
　　⑤本：《癸巳类稿》作“诚”。  
　　⑥碑：《香祖笔记》、《绣水诗钞》作“功”。  
　　⑦铭德：《癸巳类稿》作“刻铭”。  
　　⑧自：《宋诗纪事》作“用”。  
　　⑨夏商有鉴： 此依宋本《清波杂志》。知不足各丛书本《清波杂志》、《寒夜录》等俱作“夏为殷鉴”。
　　又  
　　君不见①惊人废兴②传③天宝，中兴碑上今生草。  
　　不知负国有奸雄，但说成功尊国老。  
　　谁令妃子天上来，虢、秦、韩国皆天④才。  
　　花⑤桑⑥羯鼓玉方响，春风不敢生尘埃。  
　　姓名谁复知安、史，健儿猛将安眠死。  
　　去天尺五抱瓮峰，峰头凿出开元字。  
　　时移势去真可哀，奸人心丑⑦深如崖。  
　　西蜀万里尚能返，南内一闭何时开。  
　　可怜孝德如天大，反使将军称好在。  
　　呜呼，奴辈乃⑧不能道辅国用事张后尊⑨，乃能念⑩春荠长安作斤⑾卖。  
　　文引《清波杂志》卷八、《寒夜录》卷下、《香祖笔记》卷五、《浯溪考》卷下、《宋诗纪事》卷八七、《癸巳类稿》卷十五、《绣水诗钞》卷一  
