<!-- { "loadSidebar": true } -->
　　前调【同友廵城饮于南楚楼】　　　　　　　赵师侠
　　淼淼澄清波面依依紫翠山光危栏徙倚对斜阳山影波流荡漾　世事一翻醒醉人生几度炎凉髙情收拾付觥觞何啻羲皇人上
　　前调【邀蔡坚老忠孝堂观书】　　　　　　　赵长卿
　　水满平塘过雨洗妆红褪芙蕖緑荷弄影荫鱼无限闲中景趣　潇洒髙堂防馆那堪左右图书凌云赋得似相如多少风流态度
　　前调【夏日有感】　　　　　　　　　　赵长卿
　　稳唱巧翻新曲灵犀密意潜通荷花香染晩来风相对恍然如梦　有恨睂尖皱碧多情酒晕生红此愁不是等闲浓应为仙源倾动
　　前调【福唐别故人】　　　　　　　　　赵　鼎
　　世态浮云易变时光飞箭难留五年重见海东头只有交情似旧　未尽别来深意难堪老去离愁青山迢递水悠悠明日扁舟病酒
　　前调【瑞香】　　　　　　　　　　张　抡
　　翦就碧云闹叶刻成紫玉芳心浅香不怕峭寒侵暖彻熏笼瑞锦　花里清芬独歩尊前胜韵难禁飞香直到玉杯深消得厌厌痛饮
　　前调　　　　　　　　　　　　朱敦儒
　　日日深杯酒满朝朝小圃花开自歌自舞自开怀且喜无拘无碍　青史几番春梦红尘多少竒才不须计较与安排领取而今现在
　　前调【元宵醉中走笔】　　　　　　　　　曾　觌
　　焕烂莲灯髙下参差梅影横斜凭阑一目尽天涯雪月交辉清夜　莫惜柔荑劝酒从教醉脸生霞烂银宫阙对仙家一段风光如画
　　前调　　　　　　　　　　　　曾　觌
　　桂苑旋生凉思银河左界秋髙纤尘不动湛清霄皓月照人偏好　诗为情多却减酒因愁里难消一声羌管梦魂劳可惜风光虚了
　　前调　　　　　　　　　　　　曾　觌
　　醉伴三千珠履如登十二琼楼壶天澄爽露华秋滟滟金波酾酒　罗扇不随恩在佳时须要人酬麒麟画阁为谁留只见浮生白首
　　前调　　　　　　　　　　　　杨无咎
　　态度雪香花痩情怀雨润云温故将淡墨写精神记得洗妆余晕　只恐妖娆未似谁云彼此难分别来顦顇不堪论相对无言有恨
　　前调　　　　　　　　　　　　侯　寘
　　金鼎香销沉麝碧梧影转阑干半庭明月绮牎闲帘幙低垂不巻　一自髙唐人去秋风几许摧残拂檐修竹韵梦断山长水逺
　　前调　　　　　　　　　　　　侯　寘
　　豆防梢头年纪芙蓉水上精神幻云娇玉两睂春京洛当时风韵　金缕深深劝客雕梁簌簌飞尘主人从得董双成应忘瑶池宴饮
　　前调【采石矶戏作渔父词】　　　　　　　　辛弃疾
　　千丈悬崖削翠一川落日镕金白鸥来往本无心选甚风波一任　别浦鱼肥堪鲙前村酒美重斟千年往事已沉沉闲管兴衰则甚
　　前调【夀范南伯知县】　　　　　　　　　辛弃疾
　　秀骨青松不老新词玉佩相磨灵槎准拟泛银河剩摘天星几个　奠枕楼前风月驻春亭上笙歌留君一醉意如何金印明年斗大
　　前调【和杨民瞻赋丹桂韵】　　　　　　　　辛弃疾
　　宫粉厌涂娇额浓妆偏压秋花西真人醉忆仙家飞佩丹霞羽化　十里芬芳未足一亭风露先加杏顋桃脸费铅华终惯秋蟾影下
　　前调【和陈安行舎人韵】　　　　　　　　辛弃疾
　　风月亭危致爽管弦声脃休催主人只是旧情怀锦瑟傍边须醉　玉殿何曾侬去沙堤正要公来看看红药又翻堦趁取西湖春防
　　前调【三山作】　　　　　　　　　　辛弃疾
　　贪数明朝重九不知过了中秋人生有得许多愁只有黄花如旧　万象亭中殢酒九仙阁上扶头城鸦唤我醉归休细雨斜风时候
　　前调【夜行黄沙道中】　　　　　　　　　辛弃疾
　　明月别枝惊鹊清风半夜鸣蝉稻花香里説丰年听取蛙声一片　七八个星天外两三防雨山前旧时茆店社林边路转溪桥忽见
　　前调　　　　　　　　　　　　辛弃疾
　　剩欲读书已嬾只今多病长闲听风听雨小牎眠过了春光大半　往事数寻去鸟消愁难解连环流莺不肯入西园唤起画梁飞燕
　　前调【朩樨】　　　　　　　　　　辛弃疾
　　金粟如来出世蕊宫仙子乗风清香一袖意无穷洗尽尘縁千种　长为西风作主更居明月光中十分秋意与玲珑却今宵无梦
　　前调　　　　　　　　　　　　辛弃疾
　　醉里且贪欢笑要愁那得工夫近来始觉古人书信着全无是处　昨夜松边醉倒问松我醉何如只疑松动要来扶以手推松曰去
　　前调【秋水瀑泉】　　　　　　　　　　辛弃疾
　　八万四千偈后更谈妙语披襟纫兰结佩有同心唤取诗翁来饮　镂玉裁冰着句髙山流水知音胸中不受一尘侵却怕灵均独醒
　　前调【悠然阁】　　　　　　　　　　辛弃疾
　　一柱中擎逺碧两峰傍耸髙寒横陈削尽短长山莫把一分増减　我望云烟目断人言风景天悭被公诗笔尽追还重上层梯一览
　　前调【示儿曹】　　　　　　　　　　辛弃疾
　　万事烟云忽过百年蒲柳先衰而今何事最相宜宜醉宜游宜睡　早趁催科了纳更量出入收支乃翁依旧管些儿管竹管山管水
　　前调　　　　　　　　　　　　辛弃疾
　　粉面多成醉梦霜髯能几春秋来时送我伴牢愁一见尊前似旧　诗在阴何侧畔字居罗赵前头锦囊来往几时休已遣蛾睂等候
　　前调　　　　　　　　　　　　范成大
　　北客开睂乐歳东君着意华年遮风藏雨晩云天应怕杏梢红浅　不惜灯前放夜从教雪后留寒水晶帘箔万花钿听彻南楼晓箭
　　前调　　　　　　　　　　　　陈三聘
　　春事已浓多日游人偏胜今年棃花寒食雨余天鸭緑含风浪浅　翠袖半黏飞粉罗衣尚怯轻寒不辞归路委香钿门外东风如箭
　　前调【开炉】　　　　　　　　　　葛立方
　　风送丹枫卷地霜干枯苇鸣溪兽炉重展向深闺红入麒麟方炽　翠帊低垂银蒜罗帏小钉金泥笙歌送我玉东西谁管瑶花舞砌
　　前调【黄陵庙】　　　　　　　　　　张孝祥
　　满载一船明月平铺千里秋江波神留我看斜阳唤起粼粼细浪　明日风回更好今朝露宿何妨水晶宫里奏霓裳准拟岳阳楼上
　　前调【洞庭】　　　　　　　　　　张孝祥
　　问讯湖边春色重来又是三年东风吹我过湖船杨柳丝丝拂面　世路如今已惯此心到处悠然寒光亭下水连天飞起沙鸥一片
　　前调【同僚饮饯宜斋】　　　　　　　　　张孝祥
　　牎戸青红尚湿主人已作归期坐中賔客尽邹枚盛事他年谁继　别酒深深频劝离歌缓缓休催扁舟明日转清溪好月相望千里
　　前调　　　　　　　　　　　　张孝祥
　　不识平原太守向来水北山人世间功业漫亏成华发萧萧满镜　幸有田园故里聊分风月江城西陂西畔晩波平袖手时来照影
　　前调　　　　　　　　　　　　张孝祥
　　冉冉寒生碧树盈盈露湿黄花故人玉节有光华髙会仍逢戏马　世事只今如梦此身到处为家与君相遇更天涯了茱茰醉把
　　前调【庾楼醉后和韵】　　　　　　　　　张孝祥
　　楼外疎星映水楼头画烛烘帘凭髙举酒思厌厌征路虚无指防　酒兴因君开阔山容向我増添一钩新月弄纤纤浓露花房半敛
　　前调　　　　　　　　　　　　张孝祥
　　十里轻红自笑两山浓翠相呼意行着脚到精庐借我绳牀小住　解饮不妨文字无心更狎鸥鱼一声长啸暮烟孤袖手西湖归去
　　前调　　　　　　　　　　　　张孝祥
　　风尽滩声未已雨来篷厎先知岸边杨柳最怜伊忆得扁舟曾系　朝雾平吞白塔茆檐似有青旗三杯村酒醉如泥天色寒呵且睡
　　前调【饮百花亭】　　　　　　　　　　张孝祥
　　落日镕金万顷晴岚洗劒双峰紫枢元是黒头公佳处因公愈重　分得湖光一曲唤回庐岳千峰一尊今夜偶然同早晩商岩有梦
　　前调　　　　　　　　　　　　朱　熹
　　睡处林风瑟瑟觉来山月团团身心无累久轻安况有清凉池馆　句稳翻嫌白俗情髙却笑郊寒兰膏元自少陵残好处金章不换
　　前调　　　　　　　　　　　　王千秋
　　四俊乡台荐鹗一防漕府登贤明年春晩柳如烟看取胪传金殿　册府牙签昼阅词坛紫诰宵传靑梅置酒定无縁且放金杯潋滟
　　前调　　　　　　　　　　　　王千秋
　　璀璨雕龙洒笔聮翩荐鹗飞书翻堦红药试妆梳管取不寒温树　容我一杯为夀看君九万鹏图髻鬟人小串玑珠歳歳緑牎朱戸
　　前调【泛洞庭】　　　　　　　　　　黄　机
　　漠漠波浮云影遥遥天接山痕一声渔唱起苹汀名利縁渠唤醒　短棹拟携西子长吟时吊湘灵白鸥容我作同盟占取两湖清影
　　前调　　　　　　　　　　　　黄　机
　　撚翠低垂嫩萼匀红倒簇繁英秾纤消得比娉婷酒入香肌成晕　帘幙阴阴牎牖防干曲曲池亭枝头不起梦春酲莫遣流莺唤醒
　　前调　　　　　　　　　　　　卢祖皋
　　燕掠晴丝袅袅鱼吹水叶粼粼禁街微雨洒芳尘寒食清明相近　漫着宫罗试暖闲呼社酒酬春晩风帘幙悄无人二十四番花信
　　前调　　　　　　　　　　　　髙观国
　　小舫半帘山色断桥两岸秋阴芙蓉消息已愁深红染云机翠锦　几度烟波共酌半生风月关心飞来鸥鹭是知音一笑歌边醉醒
　　前调　　　　　　　　　　　　史逹祖
　　西月淡窥楼角东风暗落檐牙一灯初见影牎纱又是重帘不下　幽思屡随芳草闲愁多似杨花杨花芳草徧天涯绣被春寒夜夜
　　前调　　　　　　　　　　　　史逹祖
　　一片秋香世界几层凉雨防干青天不惜烂银盘借与先生为劝　酒唤诗来酒外人言身在人间如何得似碧云闲且共姮娥相伴
　　前调　　　　　　　　　　　　史逹祖
　　裙褶緑罗芳草冠梁白玉芙蓉次公筵上见山公红绶欲衔双凤　已向冰匳约月更来玉界乘风凌波韤冷一尊同莫负彩舟凉梦
　　前调　　　　　　　　　　　　韩　淲
　　闻道晩春时候暖风是处花飘游人争渡水南桥多少池塘春草　跃马谁聨玉勒钓鱼应泛兰韶光何限不逍遥输与溪鸥野鸟
　　前调　　　　　　　　　　　　韩　淲
　　脉脉蜂黄蝶粉盈盈水秀山明卖花声里听吹饧佳丽芳华韵胜　下上休看舞燕惺愡一任啼莺枕痕屏曲梦关情酒醒春宵漏静
　　前调【赋红白梅】　　　　　　　　　　汪　莘
　　红白虽分两色清香总是梅花蚤春风日野人家相对伯夷柳下　爱影拈将灯取惜香放下帘遮长安如此只堪夸乐此应须贤者
　　前调　　　　　　　　　　　　李昴英
　　小鹢载池心月长虹跨水中天主人情重客留连便欲乗风寒殿　霜竹且传秋信镜蕖不作春妍夜凉正好倒金船朔饮而今重见
　　前调　　　　　　　　　　　　张　榘
　　春事三分之二落花庭院轻寒翠屏围梦寳熏残牎外流莺声乱　睡起犹支雪腕觉来慵整云鬟闲拈乐府倚防干宿酒才醒一半
　　前调　　　　　　　　　　　　卢　炳
