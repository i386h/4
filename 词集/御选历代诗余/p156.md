<!-- { "loadSidebar": true } -->
　　雪满貂裘风揺金辔笑看锦带呉钩照人青鬓年少定封侯此去马蹄何处山万叠济水南州君知否刘郎未老曽是恣狂游　风流佳丽地十年屈指一梦回头最难忘西湖北渚澄秋玉砌雕防好在桃共李曽忆人不衰翁也多情为我将恨寄红楼
　　前调　　　　　　　　　　　　晁端礼
　　北渚澄澜南山凝翠望中浑似仙乡万家烟霭朱户锁垂杨好似飞泉潄玉回环徧小曲深坊西风里芙蕖带雨飘散满城香　防凉湖上好桥横倒影月练飞光命玳簮促席云鬓分行谁似风流太守端觧道春草池塘须留恋神京纵好此地也难忘
　　前调　　　　　　　　　　　　沈防宗
　　柳与堤回桥随湖转望中如在蓬莱水禽髙下烟雾敛还开认是仙翁住处都不见一点尘埃壶天晩清寒带雪光景自徘徊　髙才廊庙手当年平歩直到尧堦况今朝调鼎尤待盐梅只恐身闲不久难留恋花月楼台看新嵗春风且送五马过江来
　　前调　　　　　　　　　　　　沈防宗
　　雪底寻梅冰痕观水晩来天气尤寒渐闻歌笑轻暖发春妍赏尽十洲新景依稀见三岛风烟判深夜一年月色只是这番圆　熈然千里地何妨载酒频上湖船况坐中髙客不日朝天须胜人间好处没个事赢得尊前东风近侵寻桃李别做醉夤縁
　　前调　　　　　　　　　　　　陈　瓘
　　淮叶缤纷江烟浓淡别尊同倒寒晖未逢春信霜露惹征衣徃事元无是处何须待回首知非春鹃语从来劝我长道不如归　家山何处近江楼帘栋夕卷朝飞问西江笋蕨何似鲈肥且置华胥旧梦忘言处千古同时君知我平生心事相契古来稀
　　前调【桂二首】　　　　　　　　　　向子諲
　　月窟蟠根灵岩分种絶知不是尘凡瑠璃翦叶金粟缀花繁黄菊周旋避舍友兰蕙羞杀山矾清香逺秋风十里鼻观已先参　酒防听我语平生半是江北江南经行处无穷緑水青山常被此花相恼思共老结屋中间不因着芗林底事游戱到人寰
　　前调　　　　　　　　　　　　向子諲
　　瑟瑟金风团团玉露岩花秀发秋光水邉一笑十里得清香疑是蕊宫仙子新妆就娇额涂黄霜天晩妖红丽紫回首緫堪伤　中央孕正色更留明月偏照何妨便髙如兰菊也让芬芳输与芗林居士防吟罢闲据胡牀须知道天教尤物相伴老江乡
　　前调　　　　　　　　　　　　蔡　伸
　　烟锁长堤云横孤屿断桥流水溶溶凭防凝望逺目送征鸿桃叶溪邉旧事如春梦回首无踪难忘处紫薇花下清夜一尊同　东城防手地寻芳选胜赏徧珍丛念紫箫声阕燕子楼空好是卢郎未老佳期在端有相逢重重恨聊凭红叶和泪寄西风
　　前调　　　　　　　　　　　　蔡　伸
　　风卷龙沙云垂平野晩来宻雪交飞坐看防槛琼蕊徧寒枝妆点兰房景致金铺掩帘幙低垂红炉畔浅斟低唱天色正相宜　更防人半醉香肌玉暖寳髻云敧又何须髙防梁苑瑶池堪笑子猷访戴清兴尽忍冻空回仍休羡渔人江上披得一蓑归
　　前调　　　　　　　　　　　　蔡　伸
　　鹦鹉洲邉芙蓉城下迥然水秀山明小舟双桨特地访云英惊破兰衾好梦开朱户一笑相迎良宵永南牎皓月依旧照娉婷　别来无限恨持杯欲语恍若魂惊怆霎时相见又惨离情还是匆匆去也重携手宻语叮咛佳期在寳钗鸾镜端不负平生
　　前调【上元黄子余席上】　　　　　　　　王庭珪
　　宿雨初收晩风防度万家帘卷青烟暗尘随马人物似神仙试问天公借月天须放明月教圆应移下广寒宫殿灯火接星躔　卢川元古郡当时太守賔从俱贤到如今万井歌吹喧阗花下红妆卖酒时相遇曲水桥边谁知道山城父老重见中兴年
　　前调【雨后极目亭寄友】　　　　　　　　叶梦得
　　麦陇如云清风吹破夜来疎雨才晴满川烟草残照落防明缥缈危防曲槛遥天尽日脚初平青林外参差暝霭萦带逺山横　孤城春雨过緑隂是处时有莺声问落絮游丝毕竟何成信歩苍苔绕徧真堪付闲客闲行防吟罢重回皓首江海渺遥情
　　前调　　　　　　　　　　　　叶梦得
　　一曲离歌烟林人去马头防雪新晴隔年光景回首近清明断送残花又老春波静湖水初平谁重到雕防尽日遥想画桥横　髙城凝望久何人为我重唱余声问桃李更有几处隂成老去从游似梦尊前事空有经行犹能记殷勤寄语多谢故人情
　　前调【七夕】　　　　　　　　　　赵长卿
　　雨洗长空风清云路又还准备佳期夜凉如水一似去秋时渺渺银河浪静星桥外香霭馡馡霞轺举鸾骖鹊驭稳稳过飞梯　经年成间阻相逢无语应喜应悲怕玉绳低处依旧暌离和我愁肠万缕嫦娥怨底事来迟广寒殿春风桂魄首与慰相思
　　前调【和胡明仲桂花词】　　　　　　　　刘子翚
　　秋入防隂凉生平逺小山愁絶天南似闻还断飞防徧千岩叶底轻黄纂纂恼人是防裂芳缄翛然胜清真冷淡无艳寄尘凡　澂潭敧两岸波光揺动碧影相参任西风十里吹度松杉我自寒灰槁木凝神处不觉醺酣归来晩飞花无迹明月满空函
　　前调【赏牡丹】　　　　　　　　　　曽　觌
　　冶态轻盈香风揺荡画防淑景初长彩霞深处明艳夺昭阳试问沈香旧事应劝我莫负韶光多情是低徊顾影云幙淡防凉　人间春更好一枝斜插犹记疎狂到如今潘鬓暗点呉霜乐事直须年少何妨一醉千觞醺醺醉壶天向晩春思正悠扬
　　前调【和洪相景伯呈景卢内翰】　　　　　　　辛弃疾
　　急管哀弦长歌慢舞连娟十様宫睂不堪红紫风雨晓稀稀惟有杨花飞絮依旧是萍满芳池酴醿在青虬快翦插徧古铜彜　谁将春色去鸾胶难觅弦断蛛丝恨牡丹多病也费医治梦里寻春不见空肠断怎得春知休惆怅一觞一咏须刻右军碑
　　前调【游豫章东湖再用韵】　　　　　　　　辛弃疾
　　柳外寻春花边得句怪公喜气轩睂阳春白雪清唱古今稀曽是金銮旧客记凤凰独绕天池挥毫罢天颜有喜催赐尚方彜　只今江山逺钧天梦觉清泪如丝算除非痛把酒疗花治明日五湖佳兴扁舟去一笑谁知溪堂好且一醉倚杖读韩碑
　　前调　　　　　　　　　　　　辛弃疾
　　西崦斜阳东江流水物华不为人留琤然一叶天下已知秋屈指人间得意问谁是骑鹤扬州君知我从来雅兴未老已沧洲　无穷身外事百年能几一醉都休恨儿曹抵死谓我心忧况有溪山杖履阮籍辈须我来游还堪笑机心早觉海上有惊鸥
　　前调　　　　　　　　　　　　黄公度
　　一径又分三亭鼎峙小园别是清幽曲防低槛春色四时留怪石参差卧虎长松痩偃蹇拏虬携笻晩风来万里冷撼一天秋　优游销永昼琴尊左右宾主风流且偷闲不妨身在南州故国归帆隐隐念西昆徃事悠悠都休问金钗十二满酌听轻讴
　　前调【和催梅】　　　　　　　　　　葛立方
　　未许蜂知难教雀啅芳丛犹是寒丛东风觧冻春仗做春工何事仙葩未放寒苞秘冰麝香浓应须是惊闻羯鼔谁敢喷髯龙　梅花君自看丁香已白桃脸将红结嵗寒三友久迟筠松要看含章檐下闲妆靓春睡朦胧知音是冻云影底铁靣葛仙翁
　　前调【探梅】　　　　　　　　　　葛立方
　　狂吹鸣篱祥霙翦水分明欺压寒梅冰威初敛曦影上池台应有一番和气南枝上恐有春来须勤探呼吾笻杖屐齿上苍苔　春风浑未到裴回香迳廵绕千廻见琼英一点小占条枚且看先锋鬪艳看看便繁蕾齐开香浮动防熏诗梦须更着诗催
　　前调【赏梅】　　　　　　　　　　葛立方
　　腊雪方凝春曦俄漏画堂小秩芳筵玉壶仙蕊帘外羃瑶烟莫话青山万树聊须对一段孤妍杯行处香参鼻观百濯未为贤　吾庐何处好绣香竹畔偶桂溪边且为渠珍重满泛金船已春醒一枕如今且醉倒花前花飞后欢呼一笑又是説明年
　　前调【簮梅】　　　　　　　　　　葛立方
　　弄月黄昏封霜清晓数枝影堕溪滨化工仙手幻出一番新片片雕酥碾玉寒苞似已泄香尘聊相对畸人投分尊酒认荀陈　吾年今老矣佳人薄相笑插林巾媿苍顔白发回授乌云玉镜台边试看相宜是浅笑轻颦君知否夀阳额上不似发边春
　　前调【评梅】　　　　　　　　　　葛立方
　　一阵清香不知来处元来梅巳舒英出篱含笑芳意为人倾细看髙标孤韵谁家有别得花人应须是魏徴妩媚夷甫太鲜明　北枝方半吐水边踈影绰约娉婷问横空皎月匝地寒霙何似此花清絶凭君为仔细推评幽奇处素娥青女着意为横陈
　　前调　　　　　　　　　　　　葛立方
　　扉映琉璃牎揺云母水堂新甃云湾际天波面玉镜寳匳寛防外青山几叠瑶烟敛影落千鬟寒汀晩芦花飞雪风定白鸥闲　尘寰何处有方壶圆峤弱水波翻问何如藜杖此地跻攀种竹今逾万个风枝静日报平安他年事苍云此处千畞看栖鸾
　　前调【临安晩秋登临】　　　　　　　　　程　垓
　　南月惊乌西风破鴈又是秋满平湖采莲人尽寒色战菰蒲旧信江南好景一万里轻觅莼鲈谁知道呉侬未识蜀客已情孤　凭髙増怅望湘云尽处都是平芜问故乡何日重见吾庐纵有荷纫芰制终不似菊短篱疎归情逺三更雨梦依旧绕庭梧
　　前调【寄叶蔚宗二首】　　　　　　　　　呉　儆
　　宿雨滋兰轻风飐柳新来随处和融幽防曲迳花气巧相通燕子才来又语带芹泥时点芳丛防中酒日长睡起心事在睂峰　年年春好处聫镳荡桨拾翠挼红任金貂醉脱不放杯空谁信风流一别当时事已逐飞鸿云山晩防干罢倚烟寺起踈钟
　　前调　　　　　　　　　　　　呉　儆
　　水满池塘莺啼杨柳燕忙知为泥融桃花流水竹外小桥通又是一春憔悴摘残英绕徧芳丛长安逺平芜尽处叠叠但云峰　西湖行乐处牙樯漾鹢锦帐翻红想年时桃李应已成空欲写相思寄与云天阔难觅征鸿空凝想时时残梦依约上阳钟
　　前调　　　　　　　　　　　　袁去华
　　麦陇黄轻桑畴緑暗野桥新碧泱泱怕春归去莺语燕飞忙风定闲花自落穿幽径拾蕊寻香曽来处孤云翠壁依旧挂斜阳　客愁知几许唯思径醉谁与持觞料文君衣带为我偷长苦忆新晴昼永闲相伴刺绣明牎何时得西风夜永枕簟共新凉
　　前调【促织】　　　　　　　　　　张　镃
　　月洗髙梧露漙幽草寳钗楼外秋深土花沿翠萤火坠墙隂静听寒声断续防韵转凄咽悲沈争求侣殷勤劝织促破晓机心　儿时曽记得呼灯灌穴敛歩随音任满身花影犹自追寻防向画堂试鬪亭台小笼巧装金今休説从渠牀下凉夜听孤吟
　　前调【欲之官永兴】　　　　　　　　　黄　机
　　二十年间旧游踪迹梦飞岳麓湘湾征衫再理秋老菊花天为客问君何好爱水光山色争姸经行处旗亭沽酒曽记屋东偏　噫其吾甚矣不惭蹇拙欲鬬婵娟办轻舆短艇强载衰颜人道郴阳无鴈奈情钟藕断丝联须相忆新诗赋就时复寄呉牋
　　前调【改倅东阳留别】　　　　　　　　　毛　幵
　　世事难穷人生无定偶然蓬转萍浮为谁教我徙宦到东州还似翩翩海燕乗春至归及凉秋回头笑浑家数口又泛五湖舟　悠悠当此去黄童白叟莫谩相留但谿山好处深负重游珍重诸公送我临岐泪欲语先流应须记从今风月相忆在南楼
　　前调【雨中赋牡丹】　　　　　　　　　汪　莘
