<!-- { "loadSidebar": true } -->
　　司经局洗马掌局事兼翰林院修撰加二级【臣】王奕清奉
　　防校刋
　　更漏子
　　【又一体双调四十六字换头起三字两句或两叶仄韵或起平句歴代不拘也】
　　更漏子　　　　　　　　　　　　　　　温庭筠
　　柳丝长春雨细花外漏声迢递惊塞鴈起城乌画屏金鹧鸪　香雾薄透帘幕惆怅谢家池阁红烛背绣帘垂梦长君不知
　　前调　　　　　　　　　　　　　　　温庭筠
　　星斗稀钟鼓歇帘外晓莺残月兰露重柳风斜满庭堆落花　虚阁上倚防望还似去年惆怅春欲暮思无穷旧欢如梦中
　　前调　　　　　　　　　　　　　　　　温庭筠
　　金雀钗红粉面花里暂时相见知我意感君怜此情须
　　问天　香作穗蜡成泪还似两人心意山枕腻锦衾寒觉来更漏残
　　前调　　　　　　　　　　　　温庭筠
　　相见稀相忆久睂浅淡烟如柳垂翠幕结同心待郎熏绣衾　城上月白如雪蝉鬓美人愁絶宫树暗鹊桥横玉签初报明
　　前调　　　　　　　　　　　　温庭筠
　　背江楼临海月城上角声呜咽堤柳动岛烟昏两行征鴈分　京口路归帆渡正是芳菲欲度红烛尽玉绳低一声村落鸡
　　前调　　　　　　　　　　　　温庭筠
　　玉炉香红蜡泪偏照画堂秋思睂翠薄鬓云残夜长衾枕寒　梧桐树三更雨不道离情正苦一叶叶一声声空阶滴到明
　　前调　　　　　　　　　　　　韦　庄
　　钟鼓寒楼阁暝月照古桐金井深院闭小庭空落花香露红　烟柳重春雾薄灯背水牎髙阁闲倚户暗沾衣待郎郎不归
　　前调　　　　　　　　　　　　牛　峤
　　星渐稀漏频转何处轮台声怨香阁掩杏花红月明杨柳风　挑锦字记情事惟愿两心相似收泪语背灯眠玉钗横枕边
　　前调　　　　　　　　　　　　牛　峤
　　南浦情红粉泪争奈两人深意低翠黛巻征衣马嘶霜叶飞　招手别寸肠结还是去年时节书托鴈梦归家觉来江月斜
　　前调　　　　　　　　　　　　毛文锡
　　春夜防春恨切花外子规啼月人不见梦难凭红纱一防灯　偏怨别是芳节庭下丁香千结宵雾散晓霞晖梁间双燕飞
　　前调　　　　　　　　　　　　顾　敻
　　旧欢娱新怅望拥鼻含颦楼上浓柳翠晩霞微江鸥接翼飞　帘半卷屏斜掩逺岫参差迷眼歌满耳酒盈尊前非不要论
　　前调　　　　　　　　　　　　孙光宪
　　烛荧煌香旖旎闲放一堆鸳被慵就寝独无憀相思魂欲销　不防得这心力判了依前还忆空自怨奈伊何别来情更多
　　前调　　　　　　　　　　　　孙光宪
　　听寒更闻逺鴈半夜萧娘深院扃绣户下珠帘满庭喷玉蟾　人语静香闺冷红幕半垂清影云雨态蕙兰心此情江海深
　　前调　　　　　　　　　　　　毛熙震
　　秋色清河影淡深户烛寒光暗绡幌碧锦衾红博山香炷融　更漏咽蛩鸣切满院霜华如雪新月上薄云收映帘悬玉钩
　　前调　　　　　　　　　　　毛熙震
　　烟月寒秋夜静漏转金壶初永罗幕下绣屏空灯花结碎红　人悄悄愁无了思梦不成难晓长忆得与郎期窃香私语时
　　前调　　　　　　　　　　　　冯延巳
　　金翦刀青丝髪香墨蛮牋亲劄和粉泪一时封此情千万重　蓬垂鬓尘侵镜巳分今生薄命将逺恨上高楼寒江天外流
　　前调　　　　　　　　　　　　冯延巳
　　秋水平黄叶晩落日渡头云散卷珠箔挂金钩暮潮人倚楼　欢娱地思前事歌罢不胜沉醉消息逺梦魂狂酒醒空断肠
　　前调　　　　　　　　　　　　冯延巳
　　鴈南飞人独坐看却一秋空过瑶草短菊花残萧条渐向寒　帘幕里青苔地谁信闲愁如醉星移后月圆时风揺夜合枝
　　前调　　　　　　　　　　　　冯延巳
　　夜初长人近别梦觉一牎残月鹦鹉睡蟪蛄鸣西风寒未成　红蜡烛弹棊局牀上画屏山緑褰绣幌倚瑶琴前懽泪滴襟
　　前调　　　　　　　　　　　　冯延巳
　　风带寒枝正好兰蕙无端先老情悄悄梦依依离人殊未归　褰罗幕凭朱阁不独堪悲揺落月东出鴈南飞谁家夜捣衣
　　前调　　　　　　　　　　　　晏　殊
　　蕣华浓山翠浅一寸秋波如翦红日永绮筵开暗随仙驭来　遏云声廻雪袖占断晓莺春柳才送目又颦睂此情谁得知
　　前调　　　　　　　　　　　　晏　殊
　　雪藏梅烟着柳依约上春时候初送鴈欲闻莺緑池波浪生　探花开留客醉忆得去年情味金盏酒玉炉香任他红日长
　　前调　　　　　　　　　　　　晏几道
　　槛花稀池草徧冷落吹笙庭院人去日燕西飞燕归人未归　数书期寻梦意弹指一年春事新怅望旧悲凉不堪红日长
　　前调　　　　　　　　　　　　晏几道
　　柳丝长桃叶小深院断无人到红日淡緑烟晴流莺三两声　雪香浓檀晕少枕上卧枝花好春思重晓妆迟寻思残梦时
　　前调　　　　　　　　　　　　晏几道
　　柳间眠花里醉不惜绣裠铺地钗燕重鬓蝉轻一双梅子青　粉笺书罗袖泪还有可怜新意遮闷緑掩羞红晩来团扇风
　　前调　　　　　　　　　　　　晏几道
　　露华髙风信逺宿醉画帘低卷梳洗倦冶游慵緑牎春睡浓　防条轻金缕重昨日小桥相送芳草恨落花愁去年同倚楼
　　前调【流杯堂席上作】　　　　　　　　　张　先
　　相君家宾宴集秋叶晓霜红湿帘额动水纹浮防花和水流　薄霞裳酣酒面重把琵琶轻按廻画拨抹么弦一声飞露蝉
　　前调　　　　　　　　　　　　张　先
　　杜陵春春树晩伤别更堪临逺南去信欲凭谁归鸿多北归　小桃枝红蓓发今夜昔时风月休苦忆说相思此情人不知
　　前调【送孙巨源】　　　　　　　　　　苏　轼
　　水涵空山照市西汉二疏乡里新白髪旧黄金故人恩义深　东海头山尽处自古客槎来去槎有信赴秋期使君行即归
　　前调　　　　　　　　　　　　李之仪
　　暑方烦人似愠怅望林泉幽峻情防处景偏长心清闻妙香　宝幢低金鏁碎竹影桐阴牎外新事旧旧愁新空嗟不见人
　　前调　　　　　　　　　　　　贺　铸
　　上东门门外柳赠别每烦纤手一叶落几番秋江南独倚楼　曲防干凝伫久薄暮更堪搔首无际恨见闲愁侵寻天尽头
　　前调　　　　　　　　　　　　贺　铸
　　绣罗垂花蜡换问夜何其将半侵舄履促杯盘留欢不作难　令随歌应弹舞按霓裳前叚翻翠袖怯春寒玉防风牡丹
　　前调　　　　　　　　　　　　贺　铸
　　付金钗平斗酒未许解携纤手吟警句写诗愁游骖为少留　旧游赊新梦后月映隔牎疎柳闲砚席賸衾稠今秋似去秋
　　前调　　　　　　　　　　　　贺　铸
　　酒三行琴再弄宛是和鸣双鳯罗斗帐绣屏风浓香夜夜同　去年懽今夕梦惆怅晓钟初动休道梦觉来空当时亦梦中
　　前调　　　　　　　　　　　　杜安世
　　雪肌轻花脸薄愁困不忺梳掠睂翠袅眼波长偎人言语香　看难厌怜不足苦恨别离何速珠树逺彩鸾孤今生重见无
　　前调【熏香曲】　　　　　　　　　　毛　滂
　　玉狻猊金叶暖馥馥香云不断长下着绣帘重怕随花信风　傍蔷薇揺露防衣润得香长逺双枕鳯一衾鸾柳烟花雾间
　　前调【初秋雨后】　　　　　　　　　　毛　滂
　　緑牎寒清漏短帐厎沉香火防残烛暗小屏弯云峰遮梦还　那些愁推不去分付一檐寒雨檐外竹试秋声空庭鹤唤人
　　前调【和孙公素泛舟观竞渡】　　　　　　　毛　滂
　　柳藏烟云漏日寒满雕盘玉食风卷斾水揺天鱼龙挟彩船　水边人波面乐太守与民同乐春好处总随轩花中谁状元
　　前调【雪中韩叔夏席上】　　　　　　　　向子諲
　　小牎前疎影下鸾镜弄妆初罢梅似雪雪如人都无一防尘　暮江寒人响絶更着朦胧微月山似玉玉如君相思一笑温
　　前调【题赵伯山清白轩】　　　　　　　　向子諲
　　竹孤青梅酽白更着使君清絶梅似竹竹如君须知徳有邻　月同髙风同调月底风前一笑翻翠影度浮香与人风味长
　　前调　　　　　　　　　　　　向子諲
　　鹊桥边牛渚上翠节红旌相向承玉露御金风年年岁岁同　嬾飞梭停弄杼遥想防云深处人咫尺似闗山无聊独倚防
　　前调　　　　　　　　　　　　赵长卿
　　日彤彤风荡荡帘外柳花飞飏红有限緑无穷雨晴芳径中　肠寸结萦离别还是去年时节春暮也子规啼伤春三月时
　　前调　　　　　　　　　　　　许　棐
　　泪淹红腮褪粉等得玉销花损羞阮鳯怯筝鸾指寒无好弹　一庭雪半牎月又是独眠时节孤枕怨小屏愁天涯梦里游
　　前调【夜闻桂香次韵】　　　　　　　　　洪咨防
　　眼生花灯缀粟人在黄金列屋金缕细道冠明胆瓶凉意生　缓歌弦停酒斚待得香风吹下斜月转断云回风流不让梅
　　前调　　　　　　　　　　　　髙观国
　　玉箫闲清韵咽人倚画防愁絶云恼月月羞云半溪梅影昏　恨春风消散后夜夜数残更漏情悄悄思依依天寒一鴈飞
　　前调　　　　　　　　　　　　欧　良
　　画楼深春昼永帘幙东风微冷莺啭罢燕归来佳人午梦回　鬓钗横睂黛浅一捻楚腰纤软推绣户倚雕防无言看牡丹
　　前调　　　　　　　　　　　　欧　良
　　鬓慵梳睂慵画独自行来花下情脉脉泪垂垂此情知为谁　雨初晴帘半卷两两衔泥新燕人比燕不成双枉敎人断肠
　　前调　　　　　　　　　　　　石孝友
　　亸吟鞭攲醉帽行尽闗山古道霜满地水平田鴈儿声在天　北沙门南浦岸望得眼穿肠断桐树巷梦云楼玉儿应也愁
　　前调【寄季　　　　　　　　宋媛玉妺】苏　氏
　　小防干深院宇依旧当时别处朱户鎻玉楼空一帘霜日红　弄珠江何处是望断碧云无际凝泪眼出重城隔溪羌笛声
　　前调　　　　　　　　　　【宋媛】张淑芳
　　墨防香灯下泪防防愁人幽思桐花落蓼花残鴈声天气寒　云栖月青溪坞忖到秋来更苦风淅淅水盈盈淙淙激不平
　　前调【咏鴈】　　　　　　　　　　刘　基
　　塞门云湘浦树毕竟故乡何处枫叶渚蓼花矶水深缯稀　蓬莱阙扶桑岛极目茫茫烟草芦荻老稻粱空月明江上风
　　前调　　　　　　　　　　　　陈子龙
　　愁睂晓明妆夜多为海棠欲谢纱牎下绣牀间沈吟花信寒　残红泻余香惹撩乱日长时也门寂寂意茫茫凭他双燕忙
　　十二时
　　【一名桃花曲亦名忆少年双调四十六字】
　　十二时　　　　　　　　　　　晁补之
　　无穷官柳无情画舸无根行客南山尚相送只髙城人隔罨画园林溪绀碧算重来尽成陈迹刘郎鬓如此况桃花顔色
　　前调【寒食】　　　　　　　　　　谢　懋
　　池塘緑徧王孙芳草依依斜日游丝卷晴昼系东风无力　蝶趁幽香蜂酿蜜秋千外卧红堆碧心情费消遣更棃花寒食
　　前调　　　　　　　　　　　　无名氏
