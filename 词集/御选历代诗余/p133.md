<!-- { "loadSidebar": true } -->
　　浮烟冷雨此日还重九秋去又秋来但黄花年年依旧平台戏马无处问英雄茅舍小竹篱疎兀坐空搔首客来何有草草三杯酒一醉万縁空休贪他金印如斗山翁倦矣谁共赋归与芟陇麦网溪鱼未落他人后
　　前调【坤宁殿应制赋照水梅花】　　　　　　　曾　觌
　　催花小雨轻把香尘洒帘卷水亭风梅影转夕阳初下靓妆窥槛鸳甃湛清漪浮暗麝翦芳琼消得连城价玊楼十二寒怯铢衣挂曾是緑华仙眷余情新词如画花随人圣须信世无双腾凤吹驻鸾舆堪与瑶池亚
　　前调【暮秋赏梨花】　　　　　　　　　曾　觌
　　凋红减翠正是清秋杪深院嫋香风看梨花一枝开早珑映面依约认娇颦天澹澹月溶溶春意知多少清明池馆芳信年年好更向五侯家把江梅风光占了休教寂寞辜负向人心檀板响寳杯倾潘鬓从他老
　　前调【酴醿】　　　　　　　　　　杨无咎
　　天姿雅素不管羣芳妒微笑倚春风似窥宋墙头凝竚一春花草陡觉更无香悬绣帐结罗巾谁更熏沈炷可堪开晚未放韶光去生怕糁庭阶直不忍苍苔散歩防须开宴满摘蘸瑶觞何况有绮牕人娇鬓相宜处
　　前调【木樨】　　　　　　　　　　杨无咎
　　蟾宫仙种几日飘鸳甃密叶绣团圞似翦出佳人翠褏叶间金粟簌簌糁枝头黄菊嫩碧莲披独对秋容痩浓香馥郁庭戸宜熏透十里逺随风又何必凭防细嗅明犀一防暗里为谁通秋夜永月华寒无寐听残漏
　　前调【建康郡园赏芍药】　　　　　　　　侯　寘
　　玉麟春晚緑徧甘棠防可是惜花深旋移得翻堦红影朱帘卷起如在古扬州寳缨络玉盘盂娇艳交相映蓬莱殿里几様春风鬓生怕逐朝云更罗幕重重遮定多情绛蜡常见醉时容萦舞袖簌歌尘莫负良宵永
　　前调【停云竹迳初成】　　　　　　　　　辛弃疾
　　小桥流水欲下前溪去唤起故人来伴先生风烟杖履行穿窈窕时歴小﨑岖斜带水半遮山翠竹栽成路一尊遐想剰有渊明趣山上有停云看山下蒙蒙细雨野花啼鸟不肻入诗来还一似笑翁诗自没安排处
　　前调　　　　　　　　　　　　张孝祥
　　雄风豪雨时节清明近帘幙起轻寒煗红炉笑翻灰烬隂藏迟日欲验几多长绣工慵围棊倦香篆频销印茂林芳径緑变红添润桃杏意酣酣占前头一番花信华堂尊酒但作艳阳歌禽声喜流云尽明日春游俊
　　前调　　　　　　　　　　　　程　垓
　　老来风味是事都无可只爱小书舟賸围着琅玕几个呼风约月随分乐生涯不羡富不忧贫不怕乌蟾堕三杯径醉转觉乾坤大醉后百篇诗尽从他龙吟鹤和升沈万事还与夲来天青云上白云闲一任安排我
　　前调【效樵歌体】　　　　　　　　　　吴　儆
　　清晨早起小阁遥山翠颒面整冠巾问寝罢安排菽水随家丰俭不羡五侯鲭輭煮肉熟炊秔适意为甘防中庭散歩一琖云涛细迤竹洲中坐息与行歌随意逡廵酒熟呼唤社中人花下石水边亭醉便頽然睡
　　前调　　　　　　　　　　　　吴　儆
　　园林何有修竹揺苍翠春到小桃蹊看緑满一池春水花开日暖儿侄竞追随挑野防网溪鱼有酒多且防去来聚散无必亦无意说地或谈天更休问语言粗细谁强谁弱谁是又谁非过去事未来事一枕腾腾睡
　　前调【梅花用曹元宠韵】　　　　　　　　袁去华
　　蕊珠宫阙西帝陈嫔御语笑梦中香叹罗浮几番春暮江南嵗晚垂地冻云黄修竹外一枝斜流水桥邉路小桃半吐羞得无藏处不怕雪霜欺最难禁豪风横雨当年诗兴犹自记扬州今老矣客天涯还认何郎否
　　前调【初春】　　　　　　　　　　张　震
　　春光如许春到江南路栁眼弄晴晖笑梅花落英无数峭寒庭院罗幙护牕纱金鸭暖锦屏深曾记看承处云邉尺素何计传心缕无处説相思空惆怅朝云暮雨曲防干外小立近黄昏心下事眼邉愁借问春知否
　　前调【春半】　　　　　　　　　　张　震
　　青梅如豆断送春归去小緑间长红看几处云歌栁舞偎花识面对月共论心防素手采香游踏徧西池路水邉朱戸曾记销魂处小立背秋千空怅望娉婷韵度杨花扑面香糁一帘风情脉脉酒厌厌回首斜阳暮
　　前调　　　　　　　　　　　　杜　旟
　　春风如客可是繁华主红紫未全开早绿徧江南千树一番新火多少倦游人纤腰栁不知愁犹作风前舞小防干外两两幽禽语问我不归家有佳人天寒日暮老来心事惟只有春知江头路带春来更带春归去
　　前调【海棠】　　　　　　　　　　王千秋
　　清明池馆侧卧帘初巻还是海棠开睡未足余酲满面低头不语浑似怨东风心始吐又惊飞交现垂杨眼少陵情浅花草题评徧赋得恶因缘没一字聊通缱绻黄昏时凝竚怯春寒笼翠袖减丰肌脉脉情何限
　　前调【题钱氏溪月】　　　　　　　　　姜　防
　　与鸥为客緑野留吟屐两行栁隂垂是当年仙翁手植一亭寂寞烟外带愁横荷冉冉展凉云横卧虹千尺才因老尽秀句君休觅万緑正迷人更愁入山阳夜笛百年心事惟有玊防知吟未了放船囘月下空相忆
　　前调【送伯礼】　　　　　　　　　　陆　游
　　元戎十乗出次髙唐馆归去旧鹓行更何人齐飞霄汉瞿塘水落惟是泪波深催叠鼓起牙樯难锁长江断春深鼇禁红日宫甎防何处望音尘黯消魂层城飞观人情见惯不敢恨相防梅驿外蓼滩邉只待除书看
　　前调【游三荣龙洞】　　　　　　　　　陆　游
　　穷山孤垒腊尽春初破寂寞掩空斋好一个无聊底我啸台龙岫随分有云山临浅瀬防长松闲据交牀坐三杯径醉不觉纱巾堕画角唤人归落梅村篮舆夜过城门渐近几防妓衣红官驿外酒垆前也有闲灯火
　　前调　　　　　　　　　　　　谢　懋
　　厌厌睡起无限春情绪栁色借轻烟尚痩怯东风倦舞海棠红皱不奈晚来寒帘半卷日西沈寂寞闲庭戸飞云无据化作溟蒙雨愁里见春来又只恐愁催春去惜花人老芳草梦凄迷题欲徧琐牎纱总是伤春句
　　前调　　　　　　　　　　　　易　祓
　　海棠枝上留得娇莺语双燕几时来竝飞入东风院宇梦囘芳草緑徧旧池塘梨花雪桃花雨毕竟春谁主东郊拾翠襟袖霑飞絮寳马趁雕轮乱红中香尘满路十千斗酒相与买春闲吴姬唱秦娥舞醉青楼暮
　　前调　　　　　　　　　　　　汪　莘
　　金风玉露洗出乾坤体乗兴到前村见一片清溪无底竹篱茅舍鸡犬两三家寻渔父问湘灵拄杖斜阳里青春悮我白髪今如此幸自识方壶有个人神通游戏涧边野鹤岩上忽孤云倾浊酒对黄花又似东篱子
　　前调　　　　　　　　　　　　洪　瑹
　　潮平风穏行色催津鼓回首望重城但满眼红云紫雾分香解佩空记小楼东银烛暗绣帘垂昵昵凭肩语闗山千里垂栁河桥路燕子又归来但惹得满身花雨彩笺不寄兰梦更无凭灯影下月明中魂断金钗股
　　前调　　　　　　　　　　　　方千里
　　园林晴昼花上黄蜂尾莺语怯游人又还傍緑杨深避曲池斜径草色碧于蓝栏倦倚帘半起魂断斜阳里江南春尽平桥水身在一天涯问此恨何时是已飞防轻桨催送莫愁来歌舞地尊酒底不羡东邻美
　　前调　　　　　　　　　　　　杨泽民
　　当年苏小家住苕溪尾一棹采莲归悄羞得鸳鸯飞避苹洲蓼岸花脸两难分崖平倚风乍起荡漾烟花里平生强项未肻轻鱼水溪上偶相逢这一段风情怎已纫兰解佩不负有情人金尊侧罗帐厎占尽人间美
　　前调　　　　　　　　　　　　卢　炳
　　淡妆西子怎比西湖好南北两长堤有罨画楼台多少翠光千顷一片净琉璃泛兰舟揺画桨尽日金尊倒名园精舍总被游人到年少与佳人共防手嬉游歌笑夕阳西下沈醉尽归来鞭寳马闹竿随簇着花藤轿
　　前调【花港观鱼】　　　　　　　　　　陈允平
　　春波浮緑小隠桃溪路烟雨正林塘翠不碍锦鳞来去芹香藻腻偏爱鲤花肥檐影下栁隂中逐浪吹萍絮铜沟泉滑怕有题牋句钓饵已忘机都付与人间儿女濠梁兴在鸥鹭笑人痴三湘梦五湖心云水苍茫处
　　前调　　　　　　　　　　　　石孝友
　　鸎鸎燕燕揺荡春光嬾时节近清明雨初晴娇云弄暖醉红湿翠春意醸成愁花似染草如翦已是春强半小鬟微盼分付多情管痴騃不知愁想怕晚贪春未惯主人好事应许玳筵开歌睂敛舞腰软怎便轻分散
　　前调　　　　　　　　　　　　石孝友
　　小花静院有个人人现缥缈更娉婷算不数歌朋舞伴鸣珂曲里常记偶相逢无语恨有情愁緑嫩红妆浅别来谁念人面闗山逺凝睇倚危楼眼波长睂不展一年心事到此向谁论书鴈杳梦云深寂寞江天晚
　　前调　　　　　　　　　　　　石孝友
　　醉魂初醒强记寻芳径一似楚云归悄没了鳞书羽信踈狂踪迹虚度可怜春隂还闷愁还困赢得无端病菱花寳镜拆破双鸳影别袖忍频看生怕见啼红醉粉而今顦顇痩立对东风红成阵緑成隂况是春将尽
　　前调【雪二首】　　　　　　　　　　何梦桂
　　春工未觉何处琼英早夜半翦银河到人间楼台初晓霏霏脉脉不是不多情金帐暖玉堂深却怪香尘杳天公谪下暂落红尘道顔色自还怜怕轻狂随风颠倒冰心谁诉但吹入梅花明月地白云阶相照天寒好
　　前调　　　　　　　　　　　　何梦桂
　　飞僊欲下水殿严妆早娇涩怕春知跨白虬天门未晓霓裳零乱肌骨自清妍梅檐月栁桥风世上红尘杳重门深闭忘却山隂道呼酒嚼琼花任醉来玊山倾倒无言相对这嵗暮心期茒舍外玊堂前处处风流好
　　前调　　　　　　　　　　　　蔡松年
　　清明緑野玊色明春酒燕地雪如沙为唤起斗南温秀鬓丝禅榻梦觉古扬州瑶台路返魂香好在啼妆痩春前入眼似是章台栁欲典鹔鹴裘悮金车香迎马首緑隂青子后日便东风秋千散暮寒生月到西厢后
　　前调【赋崇福荷花】　　　　　　　　　赵　可
　　云房西下天共沧波逺走马记狂游正芙蓉平铺镜面浮空栏槛招我到芳尊看花醉把花归扶路清香满水枫旧曲应逐歌尘散时节又新凉料开徧横湖清浅冰姿好在莫道总无情残月下晓风前有恨何人见
　　前调【饷柑】　　　　　　　　　　张　埜
　　洞庭珍味唤起愁千里万颗晓霜余记当时玉纤分翠小园秋晚半醉对黄花惊昨梦前欢嵗月如弹指天涯牢落无计论心事冉冉驿尘红尚依然袭人芳气帊罗轻护不忍破金苞香簌簌露霏霏总是相思泪
　　前调　　　　　　　　　　　　刘　基
　　檐铃风过昵昵闺中语月上海东峰冷光浸澄清玉宇幽人此际轻歩绕回廊鼃鸣沼鸦翻树露滴松梢雨芦花初老也学杨花絮衮衮趁流尘半沾泥半飘陌路不须看覻且自买芳尊巴渝曲婆娑舞醉饮朝还暮
　　前调　　　　　　　　　　　　刘　基
　　清明过了帘幙余寒浅芳树不胜风任流水飘红去逺烟昏雨暝天衬海云低莺意嬾蝶魂消花尽成秋苑游丝落絮特地相萦绊无计网春晖漫赢得遮人望眼登髙凝睇欲寄一缄书鸿路阻豹闗深日暮空肠断
　　前调　　　　　　　　　　　　刘　基
