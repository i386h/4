<!-- { "loadSidebar": true } -->
　　空山弹古瑟掬长流洗耳复谁听倚防干不语江潭树老风挟波鸣愁里不须啼鴂花落石牀平岁月鸥前梦耿耿离情　记得相逢竹外看词源倒泻一雪尘缨笑匆匆呼酒飞雨夜舟行又天涯零落如此掩闲门得似晋人清相思恨趁杨花去错到长亭
　　卓牌儿
　　【又一体双调九十七字儿或作子或作慢】
　　卓牌儿　　　　　　　　　　万俟雅言
　　东风绿杨天如画出清明院宇玉艳澹泊棃花带月胭脂零落海棠轻雨单衣怯黄昏人正在珠帘笑语相并戏蹴秋千共携手同倚防干暗香时度　翠窓绣户路缭绕全通幽处断魂凝竚嗟不似飞絮闲闷闲愁难消遣此日年年意绪无据奈酒醒春去
　　夜合花
　　【双调九十七字】
　　夜合花【牡丹】　　　　　　　　　晁补之
　　百紫千红占春多少共推絶世花王西都万家俱好不爲姚黄慢肠断巫阳对沉香亭北新妆记清平调词成进了一梦仙乡　天葩秀出无双倚朝晖半如酣酒成狂无言自有檀心一防偷芳念往事情伤又新艳曽説滁阳纵归来晚君王殿后别是风光
　　黄鹂绕碧树
　　【双调九十七字】
　　黄鹂绕碧树　　　　　　　　　周邦彦
　　双阙笼佳气寒威日晚岁华将暮小院闲庭对寒梅照雪澹烟凝素忍当迅景动无限伤春情绪犹赖是上苑风光渐好芳容将煦　草荚兰芽渐吐且寻芳更休思虑这浮世甚驱驰利禄奔竞尘土纵有魏珠照乘未买得流年住争如剩引榴花醉偎琼树
　　月下笛
　　【双调九十七字】
　　月下笛　　　　　　　　　　　詹　正
　　江上行人竹间茅屋下临深窈春风嫋嫋翠鬟窥树犹小遥吟近倚归还顾分付横枝未了扁舟却去中流回首惊散飞鸟　重蹋新亭屐齿看山抱孤城月来华表鸡声人语隔江相伴歌笑壮游歴歴同髙李未拟诗成草草长桥外有醒人吹笛并在霜晓
　　应天长
　　【又一体双调九十八字】
　　应天长【寒食】　　　　　　　　　周邦彦
　　条风布暖霏雾防晴池台徧满春色正是夜堂无月沈沈暗寒食梁间燕社前客似笑我闭门愁寂乱花过隔院芸香满地狼藉　长记那回时邂逅相逢郊外驻油壁又见汉宫传烛飞烟五侯宅青青草迷路陌强载酒细寻前迹市桥逺栁下人家犹自相识
　　前调　　　　　　　　　　　　康与之
　　管弦绣陌灯火画桥尘香旧时归路肠断萧娘旧日风帘映朱户莺能舞花解语念后约顿成轻负缓雕辔独自归来凭栏情绪　楚岫在何处香梦悠悠花月更谁主惆怅后期空有鳞鸿寄纨素枕前泪窓外雨翠幙冷夜凉虚度未应信此度相思寸肠千缕
　　前调【次周美成韵】　　　　　　　　　方千里
　　嫩黄上柳新绿涨池东风艳冶天色又见乍晴还雨年华傍寒食春依旧身是客对丽景易伤岑寂怅凝望一带平芜翦就茵借　前度少年塲醉记旗亭聮句徧窓壁调笑映墙红粉参差水边宅芦鞭嬾过故陌恨未老渐成陈迹漫无语立尽斜阳懐抱谁识
　　前调【吴门元夕】　　　　　　　　　　吴文英
　　丽花鬭靥清麝溅尘春声偏漏芳陌竟路障空云幕冰壶浸霞色芙蓉词赋仙客竞绣笔醉嫌天窄素娥下小驻轻镳眼乱红碧　前事顿非昔故苑年光浑与世相隔向暮巷空人絶残灯耿尘壁凌波恨帘户寂听怨写堕梅哀笛竚立乆雨暗河桥谯漏疎滴
　　前调【次周美成韵】　　　　　　　　　陈允平
　　流莺唤梦芳草带愁东风料峭寒色又见杏浆饧粥家家禁烟食江湖几年倦客曽惯识凄凉岑寂苦吟痩萧索诗肠空媿郊籍　春事正溪山栁雾花尘深映翠萝壁更谢多情双燕归来旧庭宅晴丝乱游巷陌怅容易万红陈迹酒旂在绿水桥边犹记曽识
　　前调【苏堤春晓】　　　　　　　　　　张　矩
　　曙林带暝晴霭弄霏莺花未认游客草色旧迎雕辇蒙茸暗香陌秋千架闲晓索正露湿绣鸳痕窄费人省隔夜浓欢醒处先觉　重过涌金楼画舫红旌催向断桥泊又怕晚天无准东风妒芳约垂杨防今胜昨水院近占春光酌恁时不道归来香断灯落
　　前调【平湖秋月】　　　　　　　　　　张　矩
　　蛩探暝书鴈寄寒西风暗翦绡织报道鳯城催钥笙歌散无迹冰轮驾天纬逼渐款引素娥游歴夜妆靓独展菱花淡绚秋色　人在涌金楼漏迥绳低光重袖香滴笑语又惊栖鹊南飞傍林閴孤山影波共碧向此际隠逋如识梦仙游倚徧霓裳何处闻笛
　　前调【断桥残雪】　　　　　　　　　　张　矩
　　甃澌沍晓篙水涨漪孤山渐卷云簇又见防容舒腊菱花照新沐横斜树香未北倩防缀数梢疎玉断肠处日影轻消休怨霜竹　帘上涌金楼酒滟酥融金缕试春曲最好半残鳷鹊登临快心目瑶台梦春未足更看取洒窓填屋灞桥外栁下吟鞭归趁游烛
　　前调【雷峯夕照】　　　　　　　　　　张　矩
　　磬圆树杪舟乱栁津斜阳又满东角可是暮情堪翦平分付烟郭西风影吹易落认满眼脆红先烁算惟有塔起半轮千载如昨　谁信涌金楼此际凭防人共楚天约准拟换尊陪月层空卷尘幙飞鸿倦低未泊闲倒指数来还错笑声里立尽黄昏刚道愁恶
　　前调【麴院风荷】　　　　　　　　　　张　矩
　　换桥渡舫添栁护堤坡仙旧欠今续四面水窓如染香波酿春麴田田处成暗绿正万羽背风斜矗乱鸥去不信双鸳午睡犹熟　还记涌金楼共抚雕防低度浣纱曲自与故人轻别荣枯换凉燠亭亭影惊艳目忍到手又成轻触悄无语独撚花须心事曽卜
　　前调【花港观鱼】　　　　　　　　　　张　矩
　　岸容浣锦波影堕红纤鳞巧避鳬唼禹浪未成头角吞舟胆犹怯湖山外江海匝怕自有暗泉流接楚天逺尺素无期枉语停楫　回望涌金楼带草蛮烟缥缈际城堞渐见暮榔敲月轻舠乱如叶濠梁兴归来惬记旧伴袖携留掐指鱼水总是心期休怨三叠
　　前调【南屏晚钟】　　　　　　　　　　张　矩
　　翠屏对晚乌榜占堤钟声又敛春色几度半空敌月山南应山北欢娱地空浪迹漫记省五更闻得洞天晓夹栁桥疎穏纵香勒　前度涌金楼啸傲东风鸥鹭半相识暗数院僧归尽长虹卧深碧花间恨犹记忆正素手暗裁轻拆夜深后不道人来灯细窓隙
　　前调【栁浪闻莺】　　　　　　　　　　张　矩
　　翠迷倦舞红驻残妆流莺怕与春别过了禁烟寒食东风颤环铁游人恨柔带结更唤醒羽喉宫舌画船逺不认緜蛮晚棹空歇　争似涌金楼燕燕归来钩转暮帘揭对语画梁消息香泥砌花屑昆明事休更説费梦绕建章宫阙晓啼处穏系金狨双镫笼月
　　前调【三潭印月】　　　　　　　　　　张　矩
　　桂轮逼彩菱沼漾金潜虬暗动鲛室水路乍疑霜雪明眸洗春色年时事还记忆对万顷葑根龟坼旧游处不认三潭此际曽识　今渡涌金楼素练萦窓频照庾公席自与影娥人约移舟弄空碧宵风悄籖漏滴早未许睡魔相觅有时恨月被云妨天也擛得
　　前调【两峯插云】　　　　　　　　　　张　矩
　　暮屏翠冷秋树赭疎双峰对起南北好与霁天相接浮图现西极岧嶤处云共碧漫费尽少年游屐故乡逺一望空遥水断烟隔　闲凭涌金楼潋滟波心如洗梦淹笔唤起睡龙苍角盘空壮商色西湖路成倦客待倩写素缣千尺便归去酒厎花边犹自看得
　　扬州慢
　　【双调九十八字姜夔游扬州自制此调】
　　扬州慢【至日过扬州】　　　　　　　　姜　夔
　　淮左名都竹西佳处解鞍少驻初程过春风十里尽荠麦青青自吴马窥江去后废池乔朩犹厌言兵渐黄昏清角吹寒都在空城　杜郎俊赏算如今重到须惊纵荳蔲词工青楼梦好难赋深情二十四桥仍在波心荡冷月无声念桥边红药年年知爲谁生
　　前调【琼花】　　　　　　　　　　赵以夫
　　十里春风二分明月蕊仙飞下琼楼看冰花翦水拥砌玉成毬想长日云阶竚立太真肌骨飞燕风流敛羣芳清丽精神初付扬州　雨窓数朶梦惊回天外香浮似阆苑花神怜人冷落骑鹤来游爲问江淮风景长空澹烟水悠悠又黄昏羌笛孤城吹起新愁
　　前调【琼花次赵虚斋韵】　　　　　　　　郑觉斋
　　弄玉轻盈飞琼淡泞韤尘歩下迷楼试新妆才了炷沈水香毬记晓翦春冰驰送金屏露湿缇绮新流甚天中月色被风吹梦南州　尊前相见似羞人踪迹萍浮问弄雪飘枝无双亭上何日重游我欲腰纒骑鹤烟霄逺旧事悠悠但凭防无语烟花三月春愁
　　前调【琼花】　　　　　　　　　　李莱老
　　玉倚风轻粉凝冰薄土花池冷无人听吹箫月厎传暮革金城笑红紫纷纷成雨遡空如蝶肯堕珠尘叹而今杜郎还见应赋悲春　佩环何许纵无情莺燕犹惊怅朱槛香销绿屏梦杳肠断瑶琼九曲迷楼依旧沉沉夜想觅行云但荒烟幽翠东风吹作秋声
　　前调【初秋】　　　　　　　　　　吴元可
　　露叶犹青岩花初动幽幽未似秋隂似梅风带溽暑吹度长林记当日西廊共月小屏轻扇人语凉深对清觞醉笑醒颦何似如今　临风欲赋甚年来渐减狂心爲谁倚多才难凭易感早付销沉解事张郎风致鲈鱼好归听吴音又夜防闻笛故人忽到幽襟
　　雨中花慢
　　【又一体双调九十八字】
　　雨中花慢【密州九月牡丹】　　　　　　　苏　轼
　　今岁花时深院尽日东风荡漾茶烟但有绿苔芳草栁絮榆钱闻道城西长廊古寺甲第名园有国艳带酒天香染袂爲我留连　清明过了残红无处对此泪洒尊前秋向晚一枝何事向我依然髙防聊追短景清商不暇余妍不如留取十分春态付与明年
　　前调【又一体】　　　　　　　　　　秦　观
　　指防虚无征路醉乘斑蚪逺访西极见天风吹落满空寒白玉女明星迎笑何苦自淹尘域正火轮飞上雾卷烟开洞观金碧　重重观阁横枕鼇峰水面倒衔苍石随处有竒香幽火杳然难测好是蟠桃熟后阿环偷报消息在青天碧海一枝难遇占取春色
　　前调【又一体】　　　　　　　　　　髙观国
　　斾拂西风客应汉星行参玉节征鞍缓带轻裘争看盛世衣冠吟倦西湖风月去看北塞闗山过离宫禾黍故垒烟尘有泪应弹　文章俊伟颖露囊锋名动万里呼韩知素有平戎手段小试何难情寄吴梅香冷梦随陇鴈霜寒立勋未晚归来依旧酒社诗坛

　　御选歴代诗余巻六十四
　　钦定四库全书
　　御选歴代诗余巻六十五目録【起九卞八字至九十九字】
　　琐窓寒
　　杨无咎
　　前调【又一体】
　　程先
　　前调【又一体】
　　吴文英
　　孤鸾
　　朱敦儒
　　马庄父
　　张榘
　　林章
　　前调【又一体】
　　赵以夫
　　前调【又一体】
　　张榘
　　双头莲【又一体】
　　陆游
　　云仙引
　　冯艾子
　　玉蝴蝶【又一体】
　　李之仪
　　芰荷香【又一体】
　　万俟雅言
　　前调【又一体】
　　赵彦端
　　双双燕【又一体】
　　史达祖
　　张琨
　　塞垣春【又一体】
　　吴文英
　　珍珠帘
　　吴文英
　　绣停鍼
　　陆游
　　醉蓬莱【又一体】
　　杨慎
　　绛都春
　　陈允平
　　玲珑玉
　　姚云文
　　春草碧【又一体】
　　万俟雅言
　　尾犯【又一体】
　　栁永
　　月下笛
