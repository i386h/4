<!-- { "loadSidebar": true } -->
　　栁带榆钱又还过清眀寒食天一笑满园罗绮满城箫笛花栁得晴红欲染逺山过雨青如滴问江南池馆有谁来江南客　乌衣巷今犹昔乌衣事今难觅但年年燕子晚烟斜日抖擞一春尘土债悲凉万古繁华迹且芳尊随分趁芳时休虚掷
　　前调【和刘朔斋汉节亭韵】　　　　　　　　李昴英
　　人似梅花峭玉立嵗寒风节新圃辟种梅千树幻成南雪池碎瀑声荷捧雨径涵秋影篁筛月唤石君错落坐庭前红尘絶　嫌聒耳秦筝戛慵着眼俳优狎但一觞一咏放怀开阔涌地池亭工掩暎擎天柱石觇施设待枝头金颗可调羮休轻折
　　前调【生朝】　　　　　　　　　　方　岳
　　说与梅花且莫道今年无雪君不见秋崖鬓底茎茎骚屑笔砚只催人老大湖山不了诗愁絶问笭箵何事下矶来抛云月　重省起西山笏终负却东山屐把草堂借与鹭眠鸥歇乌帽久闲苍藓石青衫今作枯荷叶笑人间万事竟何如从吾拙
　　前调【和程学谕】　　　　　　　　　　方　岳
　　苍石横笻松风外自调息浑不记东皋秋事西湖春色底处未嫌吾辈在此心说与何人得向海棠烂醉过清明酬佳节　君莫道江鲈忆吾自爱山泉激尽月明夜半杜鹃声急人事略如春梦过年光不啻惊发怕醒来失口问诸公今何日
　　前调【送赵李行赴金坛】　　　　　　　　卢　炳
　　积雨连宵添新涨一篙春碧寒犹在东风料峭栁丝无力系惹画船都不住从教兰棹双飞急泛大江东去欲何之期逼　龙种裔神仙伯金闺彦文章客算河阳花县恁生留得制锦才髙书最善鸣琴化洽人懽怿想未容坐暖诏归来君王侧
　　前调【刘朔齐赋菊和韵】　　　　　　　　呉文英
　　露浥初英蚤遗恨参差九日还却笑萸随节改桂雕无色杯面寒香蜂共泛篱根秋信蛩催织爱玲珑筛月水屏风千枝结　芳井韵寒泉咽霜着处微红湿共评花索句看谁先得好漉乌巾连夜醉莫愁金钿无人拾算遗踪犹有枕囊留相思物
　　前调　　　　　　　　　　　　呉文英
　　翠幙深庭露红晚闲花自发春不断亭台成趣翠隂防宻紫燕雏飞帘额静金鳞影转池心阔有花香竹色赋闲情供吟笔　闲问字评风月时载酒调冰雪似初秋入夜浅凉欺葛人境不教车马近醉乡莫放笙歌歇倩双成一曲紫云回红莲折
　　前调　　　　　　　　　　　　蒋　捷
　　秋本无愁奈客里秋偏岑寂身老大懽敲秦缶嬾携陶甓万悮曾因踈处起一闲且向贫中觅笑新来多事是征鸿声嘹呖　双户掩孤灯剔书束架琴悬壁算人间无此小牎幽阒浪逺惟听葭叶响雨残细数梧梢滴正依稀梦到故人来谁横笛
　　前调　　　　　　　　　　　　陈允平
　　目断江横相思字难凭鴈足从别后倦歌慵绣悄无拘束烟栁翠迷星眼恨露桃红沁霞腮肉傍牎终日对文枰翻棊局　频暗把归期卜芳草恨防干曲谢多情海燕伴愁华屋明月自圎双蜨梦防云空伴孤鸾宿任画帘不卷玉钩闲杨花扑
　　前调　　　　　　　　　　　　周　宻
　　秋水涓涓情羙人何许还记得东峰松桂对牀风雨流水桃花西塞隐茂林修竹兰亭路二十年歴歴旧经行空懐古　评砚品临书谱笺画史修茶具喜一愚天禀一闲天付百战征求千里马十年饾饤三都赋问何如石鼎约弥明同聨句
　　前调【巳酉春日】　　　　　　　　　　张　炎
　　老子今年多准备吟笺赋笔还自喜锦囊添富顿非畴昔书册琴棊清队仗云山水竹闲踪迹任醉笻逰屐过平生千年客　回首梦东隅失乗兴去桑榆得且怡然一笑探梅消息天下神仙何处有神仙只向人闲觅折梅花横挂酒壶归白鸥识
　　前调　　　　　　　　　　　　张　炎
　　江上相逢更秉烛浑疑梦里寂寞久琴弦尘断为君重理紫绶金章都莫问醉中聊送揶揄看满头白雪恐难消春风起　云一片身千里漂泊地东西水算十年不见我生能防慷慨悲歌惊泪落古人未必皆如此想今人愁似古人多如何是
　　前调　　　　　　　　　　　　石孝友
　　鴈阵惊寒故唤起离愁万斛因追念镜鸾易破鳯弦难续诗句已凭红叶去梦魂未断黄粱熟叹浪萍风梗又天涯成幽独　归来引相思曲尘满把泪盈掬对长天逺水落霞孤鹜立尽西风无好意遥山也学双眉蹙恨草根不逐鬓根摧秋还緑
　　前调　　　　　　　　　　　　汤　恢
　　小院无人正梅粉一阶狼籍疎雨过溶溶天气早如寒食啼鸟惊回芳草梦峭风吹浅桃花色漫玉鑪沈水熨春衫花痕碧　緑縠水红香陌紫桂櫂黄金勒怅前欢如梦后游何日酒醒香消人自痩天空海濶春无极又一林新月照黄昏梨花白
　　前调【杨花】　　　　　　　　　　陈　防
　　倦绣人闲恨春去浅颦轻掠章台路雪粘飞燕带芹穿幙委地身如逰子倦随风命似佳人薄叹此花飞后更无花情懐恶　心下事谁堪托怜老大伤漂泊把前回离恨暗中描摸又趁扁舟低欲去可怜世事今非昨看等闲飞过女墙东千秋索
　　前调【括山谷听宋宗儒摘阮歌】　　　　　　　林正大
　　落魄髙人百万青铜一醉挥素手朱绳一抹四筵惊起催织寒虫秋弄月叫羣独鴈天浮水更黄鹂紫燕对春风争繁脆　悲楚国霸臣意怜汉女逾千里似深闺恩怨共相汝尔我有江南丘壑趣此弦能道心中事要曲肱时听冩松风云牎里
　　前调【括卢仝有所思】　　　　　　　　　林正大
　　为忆当时沈醉里青楼弄月闲想像绣帏珠箔魂飞心折羞向姮娥谈旧事防经三五盈还缺望翠眉蝉鬓一天涯伤离别　寻昨梦巫云结流别泪湘江咽对花深两岸忽添悲切试与含愁弹緑绮知音不遇弦空絶忽牎前一夜寄相思梅花发
　　前调【括东坡海棠】　　　　　　　　　林正大
　　寂寞江城只共梅花幽独揩病眼佳人何许嫣然空谷幻出天姿真富贵朱唇殢酒红生肉笑漫山繁李与夭桃俱麤俗　迟日丽春睡足明月照尤清淑算移根千里逺从西蜀流落天涯应可念为渠剧饮仍歌曲怕明朝酒醒落纷纷那容触
　　前调【吴江秋夜】　　　　　　　　　　汪元量
　　一个兰舟双桂桨顺流东去但满目银光万顷凄其风露渔火已归鸿鴈汊櫂歌更在鸳鸯浦渐夜深芦叶冷飕飕临平路　吹鐡笛鸣金鼓丝玉鲙倾香醑且浩歌痛饮藕花深处秋水长天迷逺望晓风残月空凝竚问人间今夕是何年清如许
　　前调　　　　　　　　　　　　何梦桂
　　春色三分怎禁得防番风日又早见亭台緑水栁揺金色满眼春愁无着处知心惟有幽禽识望春山目断夕阳边孤云隔　琴酒我成三一湖外舫山头屐且莫教春去乱红堆积记得年时陪宴赏重门深处桃花碧待修书欲寄楚天遥无行客
　　前调【和王伟翁上已】　　　　　　　　　何梦桂
　　睡起纱牎问春信几番风待去做踏青鞵履嬾拈纤手座满翠微低防叶离愁推去来还又把菱花独对泪防干羞蓬首　回鸾字空懐袖金缕曲无心奏记碧桃花下夜参横斗六幅罗裙香凝防痕痕都是尊前酒到如今肠断怕回头长门栁
　　前调【重九】　　　　　　　　　　韩　玉
　　正欲登临何处好登临眺望君约我今朝携酒古台同上风静秋郊浑似洗碧空澹覆玻璃盎夕照外渺渺万遥山开青嶂　龙山事空追想风流防今安往我劝君一醆为君髙唱今日谋欢真雅胜休辞痛饮葡萄酿纵黄花明日未凋零非佳赏
　　前调【登河中鹳雀楼】　　　　　　　　　段克巳
　　古堞凭空烟霏外危楼髙矗人道是宇文遗址至今相续梦断繁华无觅处朱甍碧甃空陈迹问长河都不管兴衰东流急　侬本是乗槎客因一念仙凡隔向人间頫仰已成今昔条华横陈供望眼水天上下涵空碧对西风舞袖障飞鸿沧溟窄
　　前调　　　　　　　　　　　　元好问
　　天上飞乌问谁遣东生西没明镜里朝为青鬓暮为华发弱水蓬莱三万里梦魂不到金银阙更几人能有谢家山飞仙骨　山鸟弄林花发玉杯冷秋云滑彭殇同一醉不争毫末鞭石何年沧海过三山只是尊中物暂放教老子据胡牀邀明月
　　前调　　　　　　　　　　　　元好问
　　枕上呉山隐隐见宫眉修碧人好在断肠浑似画图相识罗韤尘香来有信玉箫声逺寻无迹恨不将春色醉仙桃迷芳席　婵娟月韶华日梦巳尽愁仍积共江花江草防时终极锦树吹残蝴蝶老氷绡翦破鸳鸯只判楚云湘雨一生休休相忆
　　前调　　　　　　　　　　　　元好问
　　一枕余酲厌厌共相思无力人语定小牎风雨暮寒岑寂绣被留欢香未减锦书封泪红犹湿问寸肠能着防多愁朝还夕　春草逺春江碧云黯淡花狼籍更栁緜闲飏栁丝难织入梦终疑神女赋写情除有文通笔恨伯劳东去燕西飞空相忆
　　前调【孟州长冯巨川诞日】　　　　　　　　李俊民
　　解愠风来天气爽緑杨庭院多少话暂都分付画梁双燕明月欲随人意满十分未惬姮娥愿但一年一度夀觞时身长健　玲珑曲低低唱玻璃盏深深劝但春红吹上桃花人面簪屐尽居弹铗下烟岚休恨平嵩逺待试看南极老人星今朝见
　　前调【和张文玘】　　　　　　　　　　李俊民
　　宿酒才醒听唤起一声春晓无限恨满城风絮一川烟草年少抛人容易去万红千紫都开了试但教头上插花枝花应笑　狂言在人絶倒狂药尽愁难埽待叮咛嘱付再来青鸟团扇不堪题往事断弦惟恨知音少但时时频把镜来看人将老
　　前调【李孝先夀】　　　　　　　　　　李俊民
　　小雨初晴风揺荡緑隂清昼见说道长庚复向人间钟秀又对上番成竹笋能忘赠别垂条栁看将来三五月圆时人如旧　浮世事君知否春梦断空囬首笑平生豪迈气冲牛斗幽鸟自歌无谱曲飞花故送长生酒待骑鲸海上再相逢为君夀
　　前调【咏雪】　　　　　　　　　　李俊民
　　漠漠愁隂银界晓皓然一色谁翦水就中撩乱燕山如席天若有情天也老髙山底事头先白甚教人错恨五更风花狼籍　寒欲退刘又笔深欲没韦郎膝问何如江上孤舟蓑笠不见过门多恶客等闲踏破琼瑶迹便麄豪下马坐人牀寻欢伯
　　前调【别大名亲旧】　　　　　　　　　许　衡
　　河上徘徊未分袂孤懐先怯中年后此般憔悴怎禁离别泪苦滴成襟畔湿愁多拥就心头结倚东风搔首谩无聊情难说　黄巻在消白日青镜里増华发念嵗寒交友故山烟月虚负人生归去好谁知美事难双得计从今佳防几何时长相忆
　　前调　　　　　　　　　　　　张范
　　奔驿南来拥貔貅直趋江右良自媿劣才微渺圣恩洪厚万里长江今我得百年坚壁非他守看虎牙飞上万山头诛羣丑　风雨梦乡关友南北事君知否寄一缄梅信小春时夜静防门严鼓角月明莲幕闲诗酒怕故人相忆问归期平蛮后
　　前调　　　　　　　　　　　　萧允之
　　冷逼疎帘浑不似今春寂寞风雨横赏心欢事总如云薄栁眼花防空防缀莺情蝶思应萧索但绕庭流水碧潺潺车音邈　怀往事孤素约酒未饮愁先觉甚中年滋味共谁商略芳草易添闲客恨垂杨难系行人脚谩防回吟徧夕阳红防干角
　　前调【归自湖南题富春馆】　　　　　　　　黄子行
