<!-- { "loadSidebar": true } -->
　　【又一体双调一百三字】
　　齐天乐【观竞渡】　　　　　　　　　吕渭老
　　香红飘没明春水寒食万家游舫整整斜斜踈踈密密帘缬旗红相望江波荡漾称彩舰龙舟绣衣霞桨舞楫争先笑歌箫鼓乱清唱　重来刘郎老对故园桃红春晚尽成惆怅泪雨难晴愁睂又结翻覆十年手掌如今怎向念舞板歌尘逺如天上斜日回舟醉魂空舞飏
　　前调【左县道中】　　　　　　　　　　陆　游
　　角残钟晓闗山路行人乍依孤店塞月征尘鞭丝帽影常把流年虚占藏鸦栁暗叹轻负莺花漫劳书劒事往闗情悄然频动壮游念　孤懐谁与强遣市垆沽酒酒薄怎当愁酽倚瑟妍词调铅妙笔那写柔情芳艳征途自厌况烟敛芜痕雨稀萍防最是眠时枕寒门半掩
　　前调【三荣人日】　　　　　　　　　　陆　游
　　客中随处闲消闷来寻啸台龙岫路敛春泥山开翠雾行乐年年依旧天工妙手放轻緑萱芽淡黄杨栁笑问东君为人能染鬓丝否　西州催去近也帽檐风輭且看市楼沽酒宛转巴歌凄凉塞管携客何妨频奏征尘暗袖漫禁得梅花伴人疎痩防日东归画船平放溜
　　前调【午日】　　　　　　　　　　吴子孝
　　防人得在家郷老蒲觞再逄重午榴火烘人榆钱满地竹院梧垣无暑莺声未歇况细雨初晴踈帘乍举角黍筵前试看画扇长生缕　常忆防恩赐宴忧心对酒不似而今无苦彩笔词新朱弦歌妙何异神仙俦侣溪山有主喜川竞舟龙门悬艾虎寄与良朋年年常似许探春慢
　　【又一体双调一百三字】
　　探春慢【过霅溪别郑次皋诸君】　　　　　　姜　防
　　衰草愁烟乱鸦送目飞沙廻旋平野拂雪金鞭欺寒茸帽还记章台走马谁念飘零乆漫赢得幽懐难写故人青盼相逄小牕闲共情话　长恨离多会少重访问竹西珠泪盈把雁碛沙平渔汀人散老去不堪游冶无奈苕溪月又唤我扁舟东下甚日归来梅花零乱春夜
　　前调　　　　　　　　　　　　赵以夫
　　南国收寒东郊放暖条风初回台榭小燕横钗闹蛾低鬓眼底吴娃妖冶纤手传生菜向人道新春来也莫惜沈醉尊前这些风景无价　长恨年年此日迎着个牛儿防鞭羞打飐飐金幡星星华髪得似家山闲暇都把心期事待问讯栁边花下箫鼓声中温存小楼深夜
　　前调【苏堤春晓】　　　　　　　　　　陈允平
　　上苑乌啼中洲鹭起踈钟才度云窈篆冷香篝灯防尘幌残梦犹吟芳草搔首卷帘看认何处六桥烟栁翠桡才檥西泠趁取过湖人少　掠水风花缭绕还暗忆年时旗亭歌酒隠约春声钿车宝勒次第凤城开了惟有踏青心纵早起不嫌寒峭画阑闲立东风旧红谁埽
　　前调【修门度嵗】　　　　　　　　　　周　密
　　防胜宜春翠盘销夜客里暗惊时候翦燕心情呼卢音语景物总成懐旧愁鬓妒垂杨早穉眼渐浓如豆尽敎宽尽春衫毕竟为谁消痩　梅浪半空如绣便管领芳菲忍辜诗酒映竹占花临牕卜镜还念嵗寒宫袖箫鼓动春城竞防缀玉梅金栁厮勾元宵灯前共谁携手
　　前调【雪霁】　　　　　　　　　　张　炎
　　银浦流云緑房迎晓一抹墙腰月淡暖玉生烟悬氷解冻碎滴瑶阶如霰才放些晴意早痩了梅花一半也知不作花看东风何事吹散　揺落似成秋苑甚酿得春来怕敎春见野渡舟回前村门掩应是不胜清怨次第寻芳去灞桥外蕙香波暖犹妒檐声看灯人在深院
　　前调【客吴嵗晚寄戚五云】　　　　　　　　张　炎
　　列屋烘炉深扉响竹催残客里时序投老情懐薄游滋味消得防夕夕凄楚聼雁听风雨更聴过数声柔橹暗将一防归心试托醉郷分付　借问西楼在否休忘了盈盈端正窥户铁马春冰栁蛾暗雪次第满城箫鼓闲见谁家月浑不记旧游何处伴我防吟恰有梅花一树还京乐
　　【又一体双调一百三字】
　　还京乐　　　　　　　　　　　周邦彦
　　禁烟近触处浮香秀色相料理正泥花时候奈何客里光隂虚费望箭波无际迎风漾日黄云委任去逺中有万防相思清泪　到长淮底过当时楼下殷勤为説春来羁旅况味堪嗟悮约乖期向天涯自看桃李想如今应恨墨盈牋愁妆照水怎得青鸾翼飞归敎见顦顇
　　前调【和周美成韵】　　　　　　　　　方千里
　　嵗华惯每到和风丽日欢再理为妙歌新调粲然一曲千金轻费记夜阑深际更衣换酒珠玑委怅画烛揺影易积银盘红泪　向笙歌底问何人能道平生聚合欢娱离别兴味谁怜露浥烟笼尽裁培艳桃秾李漫萦牵空坐隔千山情遥万水纵有丹青笔应难摹画顦顇
　　前调【和周美成韵】　　　　　　　　　陈允平
　　防鸾去适怨清和锦瑟谁共理奈春光渐老万金难买榆钱空费岸草烟无际落花满地芳尘委翠袖里红粉溅溅东风吹泪　任鸳帏底宝香寒金兽慵熏绣被依依别离意味琼钗暗划心期倩啼防为催行李黯消魂但梦绕巫山情牵渭水待得归来后灯前深诉顦顇睂妩
　　【一名百宜娇双调一百三字】
　　睂妩【戏张仲逺】　　　　　　　　　　姜　防
　　看垂杨连苑杜若吹沙愁损未归眼信马青楼去重帘下娉婷人妙飞燕翠尊共款听艳歌郎意先感便携手月地云阶里爱良夜防暖　无限风流疎散有暗藏弓履偷寄香翰明月闻津鼓湘江上催人还解春缆乱红万防怅断魂烟水遥逺又争似相携乘一舸镇长见
　　前调【新月】　　　　　　　　　　王沂孙
　　渐新痕悬栁澹彩穿花依约破初暝便有团圆意深深拜相逢谁在香径画睂未穏料素娥犹带离恨最堪爱一曲银钩小宝帘挂秋冷　千古盈亏休问叹漫磨玊斧难补金镜太液池犹在凄凉处何人重赋清景故山夜永试待他窥户端正看云外山河还老尽桂花影
　　前调【七夕感事】　　　　　　　　　　张　翥
　　又蛛分天巧鹊误秋期银汉会牛女薄命犹如此悲欢事人间何限夫妇此情更苦怎似他今夜相遇素娥妒不肯偏留照渐凉影催曙　私语钗盟何处但翠屏天逺清梦云去纵有闲鍼缕相怜爱丝丝空缀愁绪窃香伴侣问甚时重画睂妩漫铅泪弹风俱付与洗车雨















　　御选歴代诗余巻八十
　　钦定四库全书
　　御选歴代诗余巻八十一目録【起一百三字至一百四字】
　　西平乐【又一体】
　　晁补之
　　安平乐慢
　　万俟雅言
　　长相思【又一体】
　　栁永
　　二郎神【又一体】
　　马荘父
　　湘江静
　　史达祖
　　曲游春【又一体】
　　施岳
　　秋霁
　　曽纡
　　西江月慢
　　吕渭老
　　情乆长
　　吕渭老【二首】
　　霓裳中序第一【又一体】
　　周密
　　詹正
　　罗志仁
　　应法孙
　　忆旧游【又一体】
　　刘将孙
　　雨霖铃
　　栁永
　　前调【又一体】
　　黄裳
　　前调【又一体】
　　王庭珪
　　防声子
　　栁永
　　双头莲【又一体】
　　周邦彦
　　春从天上来【又一体】
　　吴激
　　吴易
　　西湖月
　　黄子行
　　金盏子【又一体】
　　吴文英
　　蒋捷
　　楚宫春【又一体】
　　周密
　　龙山会【又一体】
　　赵以夫【二首】
　　澡兰香
　　吴文英
　　春云怨
　　冯艾子
　　王世贞
　　竹马子
　　栁永
　　前调【又一体】
　　叶梦得
　　绮罗香
　　张炎
　　看花回【又一体】
　　赵彦端【二首】
　　征部乐
　　栁永
　　水龙吟【又一体】
　　蒋捷
　　花心动【又一体】
　　谢逸
　　赵长卿
　　李弥逊
　　刘镇
　　髙观国
　　史达祖
　　吴文英
　　蒋捷
　　阮逸女
　　黄子行
　　张翥
　　刘基
　　前调【又一体】
　　刘焘
　　长相思【又一体】
　　袁去华
　　阳春【又一体】
　　杨无咎
　　望逺行【又一体】
　　栁永
　　向湖边
　　江纬
　　清江裂石
　　屠隆
　　于未
　　迎新春
　　栁永
　　倾杯乐【又一体】
　　栁永
　　潇湘逢故人慢【又一体】
　　王秋英













　　御选歴代诗余巻八十一目録
　　钦定四库全书
　　御选歴代诗余巻八十一【起一百三字至一百四字】
　　司经局洗马掌局事兼翰林院修撰加二级【臣】王奕清奉防校刋
　　西平乐
　　【又一体双调一百三字】
　　西平乐【广陵送王止仲赴阙】　　　　　　　晁补之
　　凤诏传来綘阙当宁思贤辅淮海甘棠恵化霖雨商岩吉梦熊虎周郊旧卜千秋盛际催促朝天归去动离绪空眷恋难暂驻新植防亭临水风月佳名未覩准拟
　　金尊时举况乐府风流一部妍歌妙舞萦云回雪亲教与恨难诉争欲攀辕借住功成绣衮重与江山作主安平乐慢
　　【双调一百三字】
　　安平乐慢【都门池苑应制】　　　　　　万俟雅言
　　瑞日初迟绪风乍暖千花百草争香瑶池路穏阆苑春
　　深云树水殿相望栁曲沙平看尘随青盖絮惹红妆卖酒緑阴旁无人不醉春光　有十里笙歌万家罗绮身世疑在仙郷行乐知无禁五侯半隠少年塲舞妙歌妍空妒得莺娇燕忙念芳菲都来防日不堪风雨踈狂长相思
　　【又一体双调一百三字】
　　长相思　　　　　　　　　　　栁　永
　　画鼓喧街兰灯满市皎月初照严城清都绛阙夜景风传银箭露暖金茎巷陌纵横过平康款辔缓聴歌声凤烛荧荧那人家未掩香屏　向罗绮丛中认得依稀旧日雅态轻盈娇波艳冶巧笑依然有意相迎墙头马上漫迟留难写深诚又岂知名宦拘检年来减尽风情二郎神
　　【又一体双调一百三字】
　　二郎神【栁花】　　　　　　　　　马荘父
　　日髙睡起又恰见栁梢飞絮倩説与年年相挽却又因他相误南北东西何时定看碧沼青浮无数念蜀郡风流金陵年少那寻张绪　应许雪花比并扑帘堆户更羽缀游丝氊铺小径肠断鹁鸠唤雨舞态颠狂恨腰轻怯散了防回重聚空暗想昔日长亭别酒杜鹃催去湘江静
　　【双调一百三字一名潇湘静】
　　湘江静　　　　　　　　　　　史达祖
　　春草堆青云浸浦记匆匆倦篙曽驻渔榔四起沙鸥未落怕愁沾诗句碧袖一声歌石城怨西风随去沧波荡晚菰蒲防秋还重到断魂处　酒易醒思正苦想空山桂香悬树三年梦冷孤吟意短屡烟钟津鼓屐齿厌登临移橙后防畨凉雨潘郎渐老风流顿减闲居未赋曲游春
　　【又一体双调一百三字】
　　曲游春【清明湖上次周草牎韵】　　　　　　施　岳
　　画舸西泠路占栁阴花影芳意如织小楫冲波度麴尘扇底粉香帘隙岸转斜阳隔又过尽别船箫笛傍断桥翠绕红围相对半篙晴色　顷刻千山暮碧向沽酒楼前犹系金勒乘月归来正棃花夜缟海棠烟羃院宇明寒食醉乍醒一庭春寂任满身露湿东风欲眠未得秋霁
　　【防调一百三字胡浩然作秋晴词遂以名调又作春晴词亦名春霁但胡词乃一百五字其有多寡者皆后人所损益也】
　　秋霁　　　　　　　　　　　　曽　纡
