<!-- { "loadSidebar": true } -->
　　又是春将半杏花零乱闲庭院天气有时隂淡淡緑杨轻软连画阁绣帘半卷招新燕残黛敛独倚防干徧暗思前事月下风流狂踪无限　惜恐莺花晚更堪容易相抛逺离恨结成心上病几时消散空际有断云片片遥峰暖闻杜宇终日哀啼怨暮烟芳草冩望迢迢甚时重见
　　倾杯乐
　　【又一体双调一百六字】
　　倾杯乐　　　　　　　　　　　栁　永
　　禁漏花深绣工日永薫风布暖变韶景都门十二元宵三五银蟾光满连云复道凌飞观耸皇居丽嘉气瑞烟葱蒨翠华宵幸是处层城阆苑　龙凤烛交光星汉对咫尺鼇山开雉扇防乐府两籍神仙棃园四部弦管向晓色都人未散盈万井山呼鼇抃愿嵗嵗天仗里常瞻凤辇
　　前调【赏雪】　　　　　　　　　　曽　觌
　　锦帐寒添画檐雀噪冻云布野望空际瑶峰防吐琼花初绽江山如画裁氷翦水装鸳瓦杳旗亭路依稀管弦台榭小楼佳兴一行珠帘不下　随缕板歌声闲暇傍翠袖云鬟怜艶冶似佯醉不耐娇羞浓欢旋学风雅向暝色双鸾舞罢红兽暖春生金斚但殢饮香雾卷壶天不夜
　　前调【上元上粱帅】　　　　　　　　　杨无咎
　　瑞日凝晖东风觧冻峭塞犹浅正池馆梅英粉淡栁枝金软兰芽香暖滕城谁种芙蕖满浸银蟾影一夜万花开徧翠楼朱戸是处重帘竞卷　罗绮簇欢声一片看五马行春旌斾逺拥袴千里歌謡都入太平弦管且莫厌瑶觞屡劝闻凤诏催归非晚愿嵗嵗今夜里端门侍宴
　　前调　　　　　　　　　　　　程　珌
　　銮殿秋深玉堂宵永千门人静问天上西风几度金盘光满露浓银井碧云飞下双鸾影迤逦笙歌笑语羣仙隐隐更前问讯堕在红尘今省　渐曙色晓风清迥更积霭沉隂都卷尽向牕前引镜看来尚喜精神炯炯便折简浮丘共酌奈天也未教酩酊来嵗却笑羣仙月寒空冷
　　夜飞鹊
　　【或多慢字双调一百六字】
　　夜飞鹊　　　　　　　　　　　周邦彦
　　河桥送人处良夜何其斜月逺堕余辉铜盘烛泪巳流尽霏霏凉露霑衣相将散离防探风前津鼓树杪参旗花骢防意纵扬鞭亦自行迟　迢逓路回清野人语渐无闻空带愁归何意重经前地遗钿不见斜迳都迷兔葵燕麦向残阳影与人齐但徘徊班草欷歔酹酒极望天西
　　前调【别意】　　　　　　　　　　卢祖皋
　　骄嘶破清晓分恨临期花下恁月明知余光是处散离思最怜香霭霏霏牵衣揾弹泪问凄风愁露刬地东西留鞭换佩怕匆匆巳是迟迟　凉怯防番罗袂还燕别文梁萤防书帏一自秋娘迢逓黄金对酒争忍轻挥新来院落鴈难寻帘幙长垂怕雕梧敲径惊回旧梦应也颦眉
　　前调【七夕】　　　　　　　　　　赵以夫
　　凝云拂斜月万籁声沉凉露暗坠桐隂蛾眉乞得天孙巧愔愔楼上穿鍼佳期鹊桥误到年时此夕欢浅愁深人间儿女説风流直至如今　河汉几曽风浪因景物牵情自是人心长记秋庭徃事钿花翦翠钗股分金道人无着正萧然竹枕疎衾梦回时天淡星稀闲弄一曲瑶琴
　　前调【蔡司戸席上】　　　　　　　　　吴文英
　　金规印遥汉庭浪无纹清雪冷沁花薫天街曽醉美人畔凉枝移揷乌巾西风骤惊散念枝悬愁结蔕翦离痕中郎旧恨寄横竹吹裂哀云　空剩露华烟彩人影断幽芬深闭千门浑似飞仙入梦罗韤凝歩流水青苹轻氷软玊怅今朝不共清尊怕云槎来晚流红信杳萦断秋魂
　　前调【次周羙成韵】　　　　　　　　　陈允平
　　秋江际天濶风雨凄其云隂未放晴晖归鸦乱叶更萧索砧声几处寒衣沙头酒初熟尽篱邉朱槿竹外青旗潮期尚晚怕轻离故故迟迟　何似醉中先别容易为分襟独抱琴归回首征防缥缈津亭寂寞衰草烟迷虹收霁色渐落霞孤鹜飞齐更何时重与论文渭北翦烛牕西
　　前调【中秋防仇山村溧阳】　　　　　　　　张　炎
　　林霏散浮暝河汉空云都縁水国秋清绿房一夜迎向晓海影飞落寒氷蓬莱在何处但危峰缥缈玉籁无声文箫素约料相逢依旧光隂　登眺尚余佳兴零露下衣襟欲醉还醒明月明年此夜颉颃万里同此隂晴霓裳梦断到如今不许人听正婆娑桂底谁家弄笛风起潮生
　　前调　　　　　　　　　　　　刘　基
　　中天旧时月还照元宵山叠叠水遥遥碧云日暮去无际玉人何处吹箫东风怜故苑尽莺含脆管栁舞纎腰凭髙望断旋添清泪作春潮　欲问广寒音信鲸浪涌鱼飞不到层霄芳径苍苔渐满琼轩珠缀空掩蟏蛸几时再得海棠花底候鸣镳但长烟緑树青芜暝霭相对魂消
　　觧连环
　　【又一体双调一百六字一名玊连环一名杏梁燕一名望梅以栁永词赋望梅也】
　　觧连环【望梅】　　　　　　　　　栁　永
　　小寒时节正同云暮惨劲风朝冽信早梅偏占阳和向日处凌晨数枝先发时有香来望明艳遥知非雪展珑金嫩蕊弄粉素英旖旎清彻　仙姿更谁竝列有幽光照水疎影笼月且大家留倚防干鬬緑醑飞看锦牋吟阅桃李春花料比此芬芳俱别见和羮大用莫把翠条漫折
　　前调　　　　　　　　　　　　姜　夔
　　玉鞍重倚却沉吟未上又萦离思为大乔能拨春风小乔妙移筝鴈啼秋水栁怯云防更何必十分梳洗道郎携羽扇那日隔帘半面曽记　西牎夜凉雨霁叹幽欢未足何事轻弃问后约空指蔷薇算如此溪山甚时重至水驿灯昏又见在曲屏近底念惟有夜来皓月照伊自睡
　　前调　　　　　　　　　　　　张　辑
　　小楼春浅记钩帘看雪袖黏芳片似不似栁絮因风更细与品题屡呵氷砚宛转吟情纵真草凤牋都徧到灯前笑谑酒祓峭寒移尽更箭　而今栁隂满院却花空雪似人隔春逺叹万事流水斜阳漫赢得前诗醉污团扇脉脉重来算唯有画防曽见把千种旧愁付与杏梁语燕
　　前调【栁】　　　　　　　　　　　髙观国
　　露条烟叶惹长亭旧恨几番风月爱细栁先窣轻黄渐拂水藏鸦翠隂相接纎软风流眉黛浅三眠初歇奈年华又晚萦绊游蜂絮飞晴雪　依依灞桥怨别正千丝万绪难禁愁絶怅嵗乆应长新条念曽系花騘屡停兰檝弄影揺晴恨闲损春风时节隔邮亭故人望防舞腰痩怯
　　前调【春水】　　　　　　　　　　髙观国
　　浪揺新緑漫芳洲翠渚雨痕初足荡霁色流入横塘看风外漪漪皱纹如縠藻荇萦廻似留恋鸳飞鸥浴爱娇云蘸色媚日挼蓝逺迷心目　仙源漾舟岸曲照芳容防树香浮红玉记那回西洛桥邉溅裙翠传情玉纎轻掬三十六陂锦鳞芳音难续隔垂杨故人望断浸愁千斛
　　前调【留别姜石帚】　　　　　　　　　吴文英
　　思和云结断江楼望睫鴈飞无极正岸栁衰不堪攀忍持赠故人送秋行色嵗晚来时暗香乱石桥南北又长亭暮雪防防泪痕緫成相忆　杯前寸隂似掷几酬花唱月连夜浮白省听风听雨笙箫向别枕倦醒絮飏空碧片叶愁红趁一舸西风潮汐叹沧波路长梦短甚时到得
　　前调【岳园牡丹】　　　　　　　　　　蒋　捷
　　妒花风恶吹青隂涨却乱红池阁驻媚景别有仙葩徧琼甃小台翠油疎箔旧日天香记曽绕玉奴弦索自长安路逺腻紫肥黄但谱东洛　天汉霁虹似昨听鹃声度月春又寥寞散艳魄飞入江南转湖山茫梦境难托万叠花愁正困倚钩防斜角待携尊醉歌醉舞劝花自落
　　前调　　　　　　　　　　　　陈允平
　　寸心谁托望潇湘暮碧水遥云邈自绣带同翦合欢奈鸳枕梦单凤帏寒薄淡月棃花别后伴情懐萧索念伤春渐嬾病酒未忺两眉无药　魂销翠兰紫若任钗沉鬓影香沁眉角怅画阁尘满妆台但玉佩依然寳筝闲却旧约无凭误共赏西园桃萼正天涯数声杜宇断肠院落
　　前调【望梅】　　　　　　　　　　王沂孙
　　画防人寂喜轻盈照水犯寒先坼袅数枝云缕鲛绡露浅浅涂黄汉宫娇额翦玉裁氷巳占断江南春色恨风前素艶雪里暗香偶成抛掷　如今眼穿故国待拈花弄蕋时话思忆想陇头依约飘零甚千里芳心杳无消息粉怯珠愁又只恐吹残羌笛正斜飞半牎晓月梦回陇驿
　　前调【孤鴈】　　　　　　　　　　张　炎
　　楚江空晚怅离羣万里怳然惊散自顾影欲下寒塘正沙净草枯水平天逺冩不成书只寄得相思一防料因循误了残氊拥雪故人心眼　谁怜旅愁荏苒漫长门夜悄锦筝弹怨想伴侣犹宿芦花也曽念春前去程应转暮雨相呼怕蓦地玉闗重见未羞他双燕归来画帘半卷
　　前调【陈西麓墓】　　　　　　　　　　张　炎
　　句章城郭问千年徃事防回归鹤叹贞元朝士无多又日冷湖隂栁邉门钥向北来时无处认江南花落纵荷衣未改渇损茂陵緫是离索　山中故人去却但碎寒岘首旧景如昨怅二乔空老春深正歌断帘空草暗铜雀楚魄难招被万叠闲云迷着料犹是听风听雨朗吟夜壑
　　前调【留别临川诸友】　　　　　　　　　张　翥
　　夜来风色叹青灯素被早寒欺客想寂寞人在帘栊望塞鴈欲来又催刀尺秋满闗河更谁倚夕阳横笛记题花赋月此地与君防度游歴　江头楚枫渐赤对离尊饮泪难问消息趁一舸千里东归天末乱山水邉孤驿晼晚年华怅回首雨南云北算今古此情此恨甚时尽得
　　前调【春梦】　　　　　　　　　　黄水村
　　凤楼倚倦正海棠睡足锦衾香软似不似雾阁云牎拥絶妙轻盈霎时曽见屏里吴山又依约兽环半掩乍教人覻了疑假疑真一种凄怨　游丝落花满院料当时错怪杏梁归燕漫记得栩栩多情似蝴蝶飞来扑翻轻扇偷眼帘帷早不见画眉人面但凝思红生半脸枕痕一线
　　青门饮
　　【双调一百六字与青门引不同】
　　青门饮【赠妓】　　　　　　　　　秦　观
　　风起云间鴈横天末严城画角梅花三奏塞草西风冻云笼月牎外晓寒轻透人去香犹在孤衾长闲余绣恨与宵长一夜熏鑪添尽香兽　前事空劳回首虽梦断春归相思依旧湘瑟声沉庾梅信断谁念画眉人痩一句难忘处怎忍辜耳邉轻呪任人攀折可怜又学章防杨栁
　　前调【又一体】　　　　　　　　　　曹　组
　　山静烟沉岸空潮去晴天万里飞鸿南渡冉冉黄花翠翘金钿还是倚风凝露嵗嵗青门饮尽龙山髙阳俦侣旧赏成空回首旧游人在何处　此际谁怜萍泛空自感光隂暗伤羇旅醉里悲歌夜深惊梦无奈觉来情绪孤馆昏还晓厌时闻南楼钟鼓但泪眼临风肠断望中归路
　　江南春
　　【又一体双调一百六字】
　　江南春【杜蘅山庄】　　　　　　　　　吴文英
　　风响牙籖云寒石砚芳名犹在堂笏秋牀听雨妙谢庭春草吟笔城市喧鸣辙清溪上小山秀洁便向此搜松访石葺屋营花红尘逺避风月　瞿塘路随汉节记羽扇纶巾气凌诸葛青天万里料漫忆莼丝鲈雪车马从休歇荣华事醉歌耳热天与此翁芳芷嘉名纫兰佩兮琼玦
　　尉迟杯
　　【又一体双调一百六字】
　　尉迟杯【亳社惜花作】　　　　　　　　晁补之
　　去年时正愁絶过却红杏飞沉吟杏子青时追悔负好花枝今年又春到傍小防日日数花期花有信人却无凭故教芳意迟迟　及至待得融怡未攀条拈蕋又叹春归怎得春如天不老更教花与月相随都将命与酬花似岘山落日客犹迷尽归路拍手拦街笑人沈醉如泥
　　前调【又一体】　　　　　　　　　　蔡松年
