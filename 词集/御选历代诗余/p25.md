<!-- { "loadSidebar": true } -->
　　江梅未放枝头结江楼已见山头雪待得此花开知伊来不来　风防双画鹢小雨随行色空得郁金裙酒防和泪痕
　　前调　　　　　　　　　　　舒　亶
　　绿牎酒醒春如梦小池犹见红云动露湿井榦桐翠阴生细风　雨过方塘净清昼闲中永门外立双旌隔花闻笑声
　　前调　　　　　　　　　　　舒　亶
　　忆曽把酒当红翠舞腰柳弱歌声细纵马杏园西归来香满衣　宝车金犊驻事逐孤鸿去搔首立江干春萝挂暮山
　　前调　　　　　　　　　　　赵令畤
　　轻鸥欲下春塘浴双双飞破春烟绿两岸野蔷薇翠笼熏绣衣　凭船闲弄水中有相思意忆得去年时水边初别离
　　前调　　　　　　　　　　　赵令畤
　　春风试手先梅蕊頩姿冷艳明沙水不受众芳知端须月与期　清香闲自逺先向钗头见雪后燕瑶池人间第一枝
　　前调【落梅】　　　　　　　　　孙　檥
　　一声羗笛吹呜咽玉溪夜半梅翻雪江月正茫茫断桥流水香　含章春欲暮落日千山雨一防着枝酸呉姬先齿寒
　　前调【再至西冈兼怀后湖】　　　　　　　苏　庠
　　短船谁泊蒹葭渚夜深逺火明渔浦却忆槿花篱春声穿竹溪　云山如昨好人自垂垂老心事有谁知月明霜满枝
　　前调【同彦达舟中作】　　　　　　　　苏　庠
　　眼中叠叠烟中树晩云防防翻荷雨鸥泛渚边烟绿蒲秋满川　未成江海去聊作林塘主客恨濶无津风斜白防巾
　　前调【澧阳庄】　　　　　　　　　苏　庠
　　照溪梅雪和烟堕寒林漠漠愁烟锁客恨渺无涯鴈来人忆家　逺山疑带雨一线云间语霜月又婵娟江南若个边
　　前调　　　　　　　　　　　苏　庠
　　园林寂寂春归去蒙蒙柳下飘香絮野水接云横绿烟啼晓莺　江南鶗鴂梦山色归来重小艇小湾头苹花苹叶舟
　　前调　　　　　　　　　　　张表臣
　　垂虹亭下扁舟住松江烟雨长桥暮白苎听呉歌佳人泪脸波　劝倾金凿落莫作思家恶绿鸭与鲈鱼如何可寄书
　　前调　　　　　　　　　　　谢　逸
　　縠纹波靣浮鸂蒲芽出水参差碧满院落花香柳梢初弄黄　衣轻红袖皱春困花枝瘦睡起玊钗横隔帘闻晓莺
　　前调　　　　　　　　　　　周邦彦
　　银河宛转三千曲浴鳬飞鹭澄波绿何处望归舟夕阳江上楼　天憎梅浪发故下封枝雪深院卷帘看应怜江上寒
　　前调【回文二首】　　　　　　　　　晁端礼
　　卷帘风入双双燕燕双双入风帘卷明月晓啼莺莺啼晓月明　断肠空望逺逺望空肠断楼上几多愁愁多几上楼
　　前调　　　　　　　　　　　晁端礼
　　逺山睂映横波脸脸波横映睂山逺云鬓插花新新花插鬓云　断魂离思逺逺思离魂断门掩未黄昏昏黄未掩门
　　前调　　　　　　　　　　　陈　克
　　赤防桥尽香街直笼街细柳娇无力金碧上晴空花晴帘影红　黄衫飞白马日日朱楼下醉眼不逢人午香吹暗尘
　　前调　　　　　　　　　　　陈　克
　　池塘淡淡浮鸂杏花吹尽垂杨碧天气度清明小园新雨晴　绿牎描绣罢笑语荼防下围坐赌青梅困从双脸来
　　前调　　　　　　　　　　　陈　克
　　绿芜墙绕青苔院中庭日淡芭蕉巻蝴蝶上堦飞风帘自在垂　玉钩双语燕宝甃杨花转几处簸钱声绿牎春梦轻
　　前调　　　　　　　　　　　沈防宗
　　落花迤逦层隂少青梅竞弄枝头小江色雨和烟行人江那边　好花都过了满地空芳草落日醉醒间一春无此寒
　　前调　　　　　　　　　　　蔡　伸
　　杏花零落清明雨巻帘双燕来还去枕上玉芙蓉防香堆镜红　翠翘金钿雀蝉鬓慵梳掠心事一春闲黛睂颦逺山
　　前调【湖光亭晚集】　　　　　　　　叶梦得
　　平波不尽蒹葭逺清霜半落沙痕浅烟树晚微茫孤鸿下夕阳　梅花消息近试向南枝问记得水边春江南别后人
　　前调【月夜】　　　　　　　　　　曽　纡
　　山光冷浸清溪底溪光直到柴门里卧对白苹洲攲眠数钓舟　溪山无限好恨不相逢早老眼独醒多其如良夜何
　　前调【舂陵迎阳亭】　　　　　　　　　赵师侠
　　西风又老潇湘树翩翩黄叶辞枝去斜日澹云笼溪山烟霭中　危防闲独倚縠浪连天际残角起江城书空征鴈横
　　前调【瑞防亭秋望】　　　　　　　　　赵师侠
　　小春爱日融融防危亭望处晴岚满江净绿回环横陈无际山　清霜欺逺树黄叶风扶去试采岭头梅防红开未开
　　前调　　　　　　　　　　　　赵师侠
　　晚风断送归帆急重城回首天连碧犹有小楼情西山如旧青　故园今渐近应卜灯花信一喜一牵萦平分两处心
　　前调　　　　　　　　　　　吕本中
　　客愁不到西池路残春又逐花飞去今日傍池行新荷昨夜生　故人千虑绕不道书来少去住隔关河长亭风雨多
　　前调【水月寺】　　　　　　　　　汤思退
　　画船横絶湖波练更上雕鞍穷翠巘霜橘半垂黄征衣尽日香　钟声云外听金界青松映何处是华山峰峦杳霭间
　　前调【荷花】　　　　　　　　　康与之
　　南轩面对芙蓉浦宜风宜月还宜雨红少绿多时帘前光景奇　绳牀乌朩几尽日繁香里睡起一樽新与花为主人
　　前调【次韵春日即事】　　　　　　　　曽　觌
　　杏花寒食佳期近一帘烟雨琴书润砌下水潺潺玉笙吹暮寒　楚台云易散徃事寻思嬾花底醉相扶当时人在无
　　前调【赋摘阮】　　　　　　　　　辛弃疾
　　阮琴斜挂香罗绶玉纤初试琵琶手桐叶雨声干珍珠落玉盘　朱弦调未惯笑倩东风伴莫作别离声且听双凤鸣
　　前调【分赋樱桃】　　　　　　　　　辛弃疾
　　香浮乳酩玻瓈琖年年醉里尝新惯何物比春风歌唇一防红　江湖清梦断翠笼明光殿万颗写轻匀低头愧野人
　　前调【杏花】　　　　　　　　　辛弃疾
　　东风约略吹罗幕一檐细雨春隂薄试把杏花看湿红娇暮寒　佳人双玉枕烘醉鸳鸯锦折得最繁枝防香生翠帷
　　前调　　　　　　　　　　　范成大
　　雪林一夜收寒了东风恰向灯前到今夕是何年新春新月圆　绮丛香雾隔犹记醒狂客留取缕金幡夜蛾相并看
　　前调　　　　　　　　　　　　范成大
　　春城办得红蕖了红蕖未防春先到新月入新年方才今夜圆　云屏谁为隔肠断金钗客好语写春幡都教席上看
　　前调【赴东邻集戏作】　　　　　　　　张孝祥
　　庭叶翻翻秋向晚砧声敲月催金翦楼上已清寒不堪频倚防　邻翁开社瓮唤客情应重不醉且无归醉时归路迷
　　前调　　　　　　　　　　　张孝祥
　　雪消墙角收灯后野梅官柳春全透池阁又东风烛花烧夜红　一尊留好客攲尽防干月已醉不须归试听乌夜啼
　　前调　　　　　　　　　　　姚　寛
　　斜阳山下明金碧画楼返照融春色睡起揭帘旌玉人蝉鬓轻　无言空伫立花落东风急燕子引愁来睂心那得开
　　前调　　　　　　　　　　　姚　寛
　　梦中不记江南路玉钗翠鬓惊春去午醉晚来醒暝烟花上轻　红绡空浥泪锦字凭谁寄衫薄暖香消相思云水遥
　　前调　　　　　　　　　　　程　垓
　　晓烟笼日浮山翠春风着水回川媚逺近碧重重人家山色中　野花香自度似识幽人处安得着三间与山终日闲
　　前调　　　　　　　　　　　程　垓
　　浅寒帯暝和烟下轻隂挟雨随风洒翠幕防重帘篆香销半匳　平生风雨夜怕近芭蕉下今夕定愁多萧萧声奈何
　　前调　　　　　　　　　　　程　垓
　　平芜冉冉连云绿斜阳衬雨明溪足小鸭睡晴沙翠烘三两花　春光闲婉娩尽日无人见试着小屏山图归云际看
　　前调【回文二首】　　　　　　　　　　朱　熹
　　晚红飞尽春寒浅浅寒春尽飞红晚尊酒绿隂繁繁隂绿酒尊　老仙诗句好好句诗仙老长恨送年芳芳年送恨长
　　前调　　　　　　　　　　　　朱　熹
　　暮江寒碧萦长路路长萦碧寒江暮花坞夕阳斜斜阳夕坞花　客愁无胜集集胜无愁客醒似醉多情情多醉似醒
　　前调【夀江倅】　　　　　　　　　　魏了翁
　　东牎五老峰前月南牎九叠坡前雪推出侍郎山着君牎户间　离骚乡里住恰记庚寅度挹取芷兰芳酌君千岁觞
　　前调　　　　　　　　　　　　袁去华
　　流苏宝帐沉烟馥寒林小景银屏曲睡起鬓云松日髙花影重　沉吟思昨梦闲抱琵琶弄破拨错成声春愁指下生
　　前调【杜省干席上赋桃花菊】　　　　　　　袁去华
　　朩樨开徧芙蓉老东篱独占秋光好还记笑春风新妆相映红　莫嫌彭泽令不似刘郎韵把酒赋新诗花前知是谁
　　前调　　　　　　　　　　　　袁去华
　　西风吹雨鸣庭树嫩寒先到孤眠处愁极梦频惊马嘶天渐明　千林枫叶赤寒事催刀尺树杪又斜阳迢迢归路长
　　前调　　　　　　　　　　　　赵彦端
　　倚防闲撚生绡扇新凉庭戸微风转疎雨断檐声淡云开晚晴　蔗浆寒浸齿枕簟清如水相忆不胜愁月来帘上钩
　　前调【徳兴饯别座间作】　　　　　　　　管　鉴
　　今日云山堂上客明朝眞个云山隔人不似行云相随长短亭　堂空歌韵响清切縁云上留住莫敎飞怕如人别离
　　前调【效唐人闺怨】　　　　　　　　刘　儗
　　吹箫人去行云杳香篝绣被都闲了叠损缕金衣伊家浑不知　冷烟寒食夜淡月棃花下犹自软心肠为他烧夜香
　　前调　　　　　　　　　　　刘　儗
　　东风去了秦楼畔一川烟草无人管芳树雨初晴黄鹂三两声　海棠花已谢春事无多也只有牡丹时知他归不归
　　前调　　　　　　　　　　　黄　机
　　惜山不厌山行逺山中禽鸟频经见小雨似怜春霏霏容易晴　青裙田舍妇馌饷前邨去溪水想平腰唤船依断桥
　　前调【双溪亭】　　　　　　　　　严　仁
　　征鸿防破空云碧丹霞染出新秋色返照落平洲半江红锦流　风清渔笛晚寸寸愁肠断寄语笛休横只消三两声
　　前调【春游】　　　　　　　　　赵善扛
　　楚宫杨柳依依碧遥山翠影横波溢絶艳照秾春春光欲醉人　纤纤芳草嫩微歩轻罗衬花戴满头归游蜂花上飞
　　前调【春宵】　　　　　　　　　赵善扛
　　一川花月青春夜玉容依约花隂下月照曲防干红绡浥露寒　袖香温素手意怯金卮酒香逺绣帘开画楼吹落梅
　　前调　　　　　　　　　　　赵善扛
　　玉关芳草黏天碧春风万里思行客骄马向风嘶道归犹未归　南云新有鴈望眼愁边断膏沐为谁容倚楼烟雨中
　　前调　　　　　　　　　　　卢祖皋
　　翠楼十二防干曲雨痕新染葡萄绿时节又黄昏东风深闭门　玉箫吹未彻牎影梅花月无语只低睂闲拈双茘枝
　　前调【苏堤芙蓉】　　　　　　　　　　髙观国
　　红云半压秋波碧艳妆泣露娇啼色佳梦入僊城风流石曼卿　宫袍呼醉醒休卷西风锦明日粉香残六桥烟水寒
　　前调【水晶脍】　　　　　　　　　　髙观国
