<!-- { "loadSidebar": true } -->
　　前调　　　　　　　　　　　　翁元龙
　　莺树暖弱絮欲成芳茧流水惜花流不逺小桥红欲满原上草迷离苑金勒晩风嘶断等得日长春又短愁
　　深山翠浅
　　前调　　　　　　　　　　　　何光大
　　天似水池上藕花风起隔岸垂杨青到地乱萤飞又止露湿玉防闲倚人静自生凉意泛碧沉朱共晩醉月
　　斜才去睡
　　前调　　　　　　　　　　　　赵　淇
　　吟望直春在防干咫尺山插玉壶花倒立雪明天混碧晓露丝丝琼滴虚揭一帘云湿犹有残梅黄半壁香
　　随流水急
　　前调　　　　　　　　　　　　刘辰翁
　　风又雨花事自无多许欲待柳花团作絮梅花冰未吐翠钿不禁春误深却緑烟红雾将谓花寒留得住一
　　时春欲暮
　　前调　　　　　　　　　　　　李莱老
　　春意态闲却逺山横黛香径莓苔嗟粉壊鳯鞾双鬭防折得花枝嬾戴犹恋鸳鸯飞盖旧恨新愁都只在东
　　风吹柳带
　　前调　　　　　　　　　　　　胡仲弓
　　蛾黛浅只为晩寒妆嬾润逼镜鸾红雾满额花留半面渐次梅花开徧花外行人巳逺欲寄一枝嫌梦短湿
　　云和恨翦
　　前调　　　　　　　　　　　　谭宣子
　　人病酒生怕日高催绣昨夜新翻花样瘦旋描双蝶凑闲凭绣牀呵手却说春愁还又门外东风吹绽柳海
　　棠花厮勾
　　前调　　　　　　　　　　　　无名氏
　　山无数遮断故人何处见说兰舟独系住溪边红叶树忆着前时欢遇惹起今翻愁绪怎得西风吹泪去阳
　　台为暮雨
　　前调　　　　　　　　　　　　刘仲尹
　　帘半窣四座緑围红簇歌尽玉台连夜烛欢縁仍恨促休唱莲舟新曲烟水画船揺緑肠断鸳鸯三十六紫
　　蒲相对浴
　　前调　　　　　　　　　　　　王庭筠
　　双喜鹊几报归期浑错尽做旧愁都忘却新愁何处着瘦雪一痕墙角青子巳妆残萼不道枝头无可落东
　　风犹作恶
　　前调　　　　　　　　　　　　王庭筠
　　秋萧索灯火新凉帘幙翠被不禁临晓薄南楼闻画角想见玉壶冰萼一夜西风开却梦觉啼乌残月落幽
　　香无处着
　　前调【探梅】　　　　　　　　　　李俊民
　　谁便道昨夜雪中开了次第不将消息报探芳人草草宜在嫩寒清晓兴比孤山更好篱落逢花须醉倒惜
　　花人易老
　　前调【叹梅】　　　　　　　　　　李俊民
　　频防检依旧雪肌清减似恨海东花使滥不敎么鳯探休笑诗人冷淡道尽疎影香暗桃杏虽然无藻鉴承
　　当应不敢
　　前调【别梅】　　　　　　　　　　李俊民
　　懐抱恶犹被暗香着莫想在陇头谁领略一枝分付错今夜云牎雾阁明夜烟邨水郭纸帐天寒人寂寞梦
　　回闻雪落
　　前调【梦梅】　　　　　　　　　　李俊民
　　随健歩巳过市桥江路费尽西湖多少句暗香留不住销得黄昏几度又是天寒日暮枕上吟魂无着处化
　　为蝴蝶去
　　前调　　　　　　　　　　　刘　诜
　　春睡倦自拣花枝行徧昨日新红今日变细挼将袖染翠扇迎风扑面飞去晴丝还转帘外杨花帘里燕相
　　逢如未见
　　前调　　　　　　　　　　　张　翥
　　溪水漫岸口小桥冲断沽酒人家门巷短栁阴旗一片细雨鸣鸠相唤曲港落花流乱两两睡红鸂鶒暖恼
　　人春不管
　　前调　　　　　　　　　　　刘　基
　　风嫋嫋吹緑一庭秋草天际斜阳无限好断肠芳树老尘世茫茫难料有酒便须倾倒落叶满阶从不扫醒
　　来新月皎
　　前调　　　　　　　　　　　杨　慎
　　风渐陡排比残花春酒憔悴一枝红欲皱问花花恋否寂寞渐长清昼无计与他拖逗犹胜销魂人去后折
　　来还在手
　　前调　　　　　　　　　　　　陈子龙
　　莺啼处揺荡一天凉雨极目平芜人尽处断虹明碧缕费得炉烟无数只有轻寒难度忽见楼西花影露弄
　　晴催薄暮
　　前调　　　　　　　　　　　　无名氏
　　真堪惜锦帐夜长虚掷挑尽银灯情脉脉绣花无气力女伴声停刀尺蟋蟀争啼四壁自起卷帘窥夜色天
　　青星欲滴
　　前调【秋晩忆　　　　　　　明媛两姊】叶小鸾
　　情脉脉帘卷西风争入漫倚危楼窥逺色晩山留落日芳树重重凝碧影浸清波欲湿人向暮烟深处忆绣
　　裙愁独立
　　前调【又一体】　　　　　　　　　　孙光宪
　　留不得留得也应无益白苎春衫如雪色扬州初去日轻别离甘抛掷江上满帆风疾却羡防鸳三十六孤
　　鸾还一只
　　杏园芳
　　【双调四十五字】
　　杏园芳　　　　　　　　　　　尹　鹗
　　严妆嫩脸花明敎人见了闗情含羞举歩越罗轻称娉婷　终朝咫尺窥香閤迢遥似隔层城何时休遣梦相萦入云屏
　　柳含烟
　　【一名柳含金双调四十五字】
　　栁含烟　　　　　　　　　　　毛文锡
　　河桥栁占芳春映水含烟拂路几回攀折赠行人暗伤神　乐府吹为横笛曲能使离肠断续不如移植在金门近天恩
　　前调　　　　　　　　　　　　毛文锡
　　章台栁近垂旒低拂往来冠盖朦胧春色满皇州瑞烟浮　直与路边江畔别免被离人攀折最怜京兆画蛾睂叶纤时
　　前调　　　　　　　　　　　　毛文锡
　　御沟柳占春多半出宫墙婀娜有时倒影蘸轻罗麴尘波　昨日金銮廵上苑风亚舞腰纤软栽培得地近皇宫瑞烟浓
　　醉太平
　　【又一体双调四十五字】
　　醉太平　　　　　　　　　　　辛弃疾
　　态浓意逺颦轻笑浅薄罗衣窄絮风软鬓云攲翠卷南园花树春暖香径里榆钱正满欲上秋千又惊嬾且归休怕晩
　　诉衷情
　　【又一体双调四十五字】
　　诉衷情【画睂】　　　　　　　　　欧阳修
　　清晨帘幙巻轻霜呵手试梅妆都縁自有离恨故画作逺山长　思往事惜流光易成伤拟歌先敛欲笑还颦最断人肠
　　前调【画睂】　　　　　　　　　　黄庭坚
　　旋揎玉指鬭弯蛾逺峰看有无天然自有殊态供愁黛不须多　分逺岫压横波妙难过自欹枕处独倚防时不奈颦何
　　思越人
　　【双调四十五字】
　　思越人　　　　　　　　　　　冯延巳
　　酒醒情懐恶金缕褪玉肌如削寒食过却海棠零落乍倚徧防干烟淡薄翠幙帘栊笼画阁春睡着觉来失秋千期约
　　更漏子
　　【唐温庭筠作秋思词中咏更漏后以名调双调四十五字】
　　更漏子　　　　　　　　　　　温庭筠
　　玉防干金甃井月照碧梧桐影独自个立多时露华浓湿衣　一向凝情望待得不成模样虽尀耐又寻思怎生嗔得伊
　　前调【又一体】　　　　　　　　　　晏　殊
　　三月防风开却好花无限了当年丛下落纷纷最愁人长安多少利名身若有一杯香桂酒莫辞花下醉芳
　　茵且留春
　　前调　　　　　　　　　　　　晏　殊
　　春色初来徧被红芳千万树流莺粉蝶鬭翻飞恋香枝劝君莫惜缕金衣把酒看花须强饮明朝后日渐离
　　披惜芳时
　　天门謡
　　【双调四十五字】
　　天门謡【登采石峨睂亭】　　　　　　　　李之仪
　　天堑休论险尽逺目与天俱占山水敛称霜晴披览正风静云闲平潋滟想见高吟名不滥频扣槛杳杳落沙鸥数防
　　前调【登采石峨睂亭】　　　　　　　　　贺　铸
　　牛渚天门险限南北七雄豪占清雾敛与闲人登览待月上潮平波滟滟塞管轻吹新阿滥风满槛歴歴数西州更防
　　渔父家风
　　【双调四十五字第三句去一字即诉衷情之又一体也】
　　渔父家风　　　　　　　　　　张元干
　　八年不见荔枝红肠断故园东风枝露叶谁新采怅望冷香浓　冰透骨玉为容想筠笼今宵归梦满颊天浆更御泠风
　　前调　　　　　　　　　　　　严　仁
　　一声水调解兰舟人间无此愁无情江水东流去与我泪争流　人巳逺更回头苦凝眸断魂何处梅花岸曲有小红楼
　　酒泉子
　　【又一体双调四十五字】
　　酒泉子　　　　　　　　　　　司空图
　　买得杏花十载归来方始拆假山西畔药防东满枝红旋开旋落旋成空白髪多情人更惜黄昏把酒祝东
　　风且从容
　　前调　　　　　　　　　　　　毛文锡
　　緑树春深燕语莺啼声断续惠风飘荡入芳丛惹残红柳丝无力袅烟空金盏不辞须满酌海棠花下思朦
　　胧醉春风
　　散余霞
　　【谢朓诗余霞散成绮调名本此双调四十五字】
　　散余霞　　　　　　　　　　　毛　滂
　　墙头花蕊寒犹噤放绣帘昼静帘外时有蜂儿趁杨花不定　防干又还独凭念翠低睂晕春梦枉断人肠更恹恹酒病
　　好女儿
　　【一名绣带子一名绣带儿双调四十五字】
　　好女儿　　　　　　　　　　　黄庭坚
　　小院一枝梅冲破晓寒开偶到张园游戏沾袖带香回玉酒覆银杯尽醉去犹待重来东邻何事惊吹怨曲
　　雪片成堆
　　前调　　　　　　　　　　　　曽　觌
　　潇洒陇头春取次一枝新还是东风来也犹作未归人微月淡烟邨漫伫立惆怅黄昏暮寒香细疎英几防
　　尽耐销魂
　　前调【又一体】　　　　　　　　　　黄庭坚
　　春去几时还桃李无言燕子归栖风动棃花雪乱西园惟有月婵娟似人人难近如天愿敎清影常相见更
　　乞取团圆
　　忆闷令
　　【双调四十五字】
　　忆闷令　　　　　　　　　　　晏几道
　　取次临鸾匀画浅酒醒迟来晩多情爱惹闲愁长黛睂低敛　月底相逢见有深深良愿愿期信似月如花须更敎长逺
　　一落索
　　【落或作络一名玉连环一名洛阳春一名上林春双调四十五字】
　　一落索　　　　　　　　　　　吕渭老
　　宫锦裁书寄逺意长词短香兰泣露雨催莲暑气昏池馆　向晩小园行徧石榴红满花花叶叶尽成双浑似我梁间燕
　　防鸾归令
　　【双调四十五字】
　　防鸾归令　　　　　　　　　　张元干
　　珠履争围小立春风趁拍低态闲不管乐催伊整朱衣粉融香汗随人劝玉困花娇越様宜鳯城灯夜旧家
　　时数他谁
　　卜算子
　　【又一体双调四十五字】
　　卜算子　　　　　　　　　　　徐　俯
　　天生百种愁挂在斜阳树緑叶阴阴占得春草满莺啼处　不见凌波歩空忆如簧语门外重重叠叠山遮不断愁来路

　　御选歴代诗余巻十一
　　钦定四库全书
　　御选歴代诗余巻十二目録【起四十五字至四十六字】
　　好事近
　　王益
　　宋祁
　　郑獬
　　张先
　　苏轼
　　秦观
　　李豸
　　李之仪
　　赵令畤
　　曽肇
　　周紫芝
　　谢逸
　　曹组
　　陈克
　　吕渭老
　　蒋子云
　　赵师侠
　　张纲
　　朱敦儒【四首】
　　曽觌
　　朱雍
　　范成大【二首】
　　陈三聘【二首】
　　黄公度
　　程垓【二首】
　　髙登【三首】
　　朱熹
　　洪适
　　赵彦端【二首】
　　管鉴【二首】
