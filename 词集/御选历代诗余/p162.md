<!-- { "loadSidebar": true } -->
　　望娟娟一水隠芙蓉几被暮云遮正凭髙送目西风断鴈残月平沙未觉丹枫尽老揺落已堪嗟无避秋声处愁满天涯　一自盟鸥别后甚酒瓢诗锦轻误年华谅荷衣初暖不忍负烟霞记前度翦灯一笑再相逢知在那人家空山逺白云休赠只赠梅花
　　前调　　　　　　　　　　　　张　炎
　　记当年紫曲戏分花帘影最深深听惺愡语笑香寻古字谱搯新声散尽黄金歌舞那处着春情梦醒方知梦梦岂无凭　几防别余清泪尽化作妆楼断雨残云指梢头旧恨豆防结同心都休问北来南去但依依同是可怜人还飘泊何时尊酒却説如今
　　前调【陆起潜皆山楼】　　　　　　　　　张　炎
　　俯长空不占洞庭波山拔地形髙对扶疎古木浮圗倒影势压雄涛门掩翠微僧院应有月明敲物换堂安在断碣闲抛　不识庐山真面是谁将此屋突兀林防上层台回首万境入诗豪响天心数声长啸任清风吹顶发萧骚凭防乆青琴何处独立琼瑶
　　前调　　　　　　　　　　　　张　炎
　　听江湖夜雨十年灯孤影尚中洲对荒凉茂苑吟情渺渺心事悠悠见説寒梅犹在无处认西楼招取楼边月回载扁舟　明日琴书何处正风前坠叶草外闲鸥甚消磨不尽惟有古今愁总休问西湖南浦渐春来烟水接天流清游好醉招黄鹤一啸髙秋
　　前调【饯友】　　　　　　　　　　张　炎
　　记玉闗踏雪事清游寒气敝貂裘傍枯林古道长河饮马此事悠悠短梦依然江表老泪洒西州一字无题处落叶都愁　载取白云归去问谁留楚佩防影中洲折芦花赠逺零落一身秋向寻常野桥流水待招来不是旧沙鸥空懐感有斜阳处最怕登楼
　　前调　　　　　　　　　　　　赵　文
　　是去年春草又萋萋尘生缕金衣怅朱顔爲土白杨堪柱燕子谁依谩説漫漫六合无地着相思辽鹤归来后城亦全非　更有延平一劒向风雷半夜何处寻伊怪天天何物堪作玉弹棋到年年无肠堪断向清明独自掩荆扉何况又禽声杜宇花事酴醿
　　前调　　　　　　　　　　　　张　翥
　　向芙蓉湖上驻兰舟凄凉胜事稀但西泠桥外北山堤畔残栁依依追忆烟花旧梦回首冷烟霏惟有盟鸥好时傍人飞　听取红筵象板尽歌回彩扇舞换仙衣正白苹风急吹雨暗斜晖空惆怅离懐未展更酒边忍又送将归江南客此生心事只在渔矶
　　前调　　　　　　　　　　　　张　埜
　　忆湖光醉别几春秋飘泊寓京师恨无穷烟水无情岁月无限相思万里风沙梦觉山色碧参差忙对玻瓈镜照我尘姿　欲写从前离阔便安排画舸准备新诗见六桥遗构烟雨强撑支怨东风红消翠减比向来浑是老西施如何得刘郎双鬓长似当时
　　前调【晓发】　　　　　　　　　　陆释麟
　　晓风清滟灎待潮生潮落始行舟正鸡声茅店孤城断角欹枕悠悠偶尔掀篷一笑起舞也风流问谁人领取此景清幽　极目长空杳霭但寒烟衰草江练明楼羡双双白羽天水共沉浮待乘桴渐穷湖海莫思量锦防与鸣驺菰蒲里烟波钓叟与子爲俦

　　御选歴代诗余巻六十二
　　钦定四库全书
　　御选歴代诗余巻六十三目録【九十七字】
　　迷神引
　　栁永【二首】
　　朱雍
　　帝台春
　　刘基
　　葛一龙
　　水调歌头【又一体】
　　何梦桂
　　声声慢【又一体】
　　宋徽宗【二首】
　　赵长卿【二首】
　　李弥逊
　　辛弃疾
　　吴潜
　　吴文英【四首】
　　蒋捷
　　周密【三首】
　　王沂孙【四首】
　　张炎【五首】
　　史可堂
　　尹济翁
　　张翥
　　前调【又一体】
　　贺铸
　　曹组
　　前调【又一体】
　　刘泾
　　髙观国
　　李演
　　陈郁
　　蔡松年
　　张翥
　　前调【又一体】
　　李清照
　　醉蓬莱【又一体】
　　栁永
　　黄庭坚
　　葛胜仲
　　谢薖
　　万俟雅言
　　吕渭老
　　陈瓘
　　叶梦得
　　赵长卿【二首】
　　杨无咎
　　赵磻老
　　赵彦端
　　刘圻父
　　前调【又一体】
　　苏轼
　　暗香
　　姜夔
　　赵以夫
　　吴文英
　　陈允平
　　张炎【三首】

　　御选歴代诗余巻六十三目録
　　钦定四库全书
　　御选歴代诗余巻六十三【九十七字】
　　司经局洗马掌局事兼翰林院修撰加二级【臣】王奕清奉防校刋
　　迷神引
　　【双调九十七字】
　　迷神引　　　　　　　　　　　栁　永
　　一叶扁舟轻帆卷暂泊楚江南防孤城早角引金笳怨水茫茫平沙鴈旋惊散烟敛寒林簇画屏展天际遥山小黛睂浅　旧赏轻抛到此成游宦觉客程劳年光晚异乡风物忍萧索当愁眼帝城赊秦楼阻旅魂乱芳草连空阔残照满佳人无消息断云逺
　　前调　　　　　　　　　　　　栁　永
　　红板桥头秋光暮澹日映烟方煦寒溪蘸绕碧垂杨路重分飞携纤手泪如雨波急隋堤逺片帆举倐忽年华改尚期阻　暗觉春残渐渐飘花絮好夕良天长辜负
　　洞房闲掩小屏空无心处指归云仙乡杳在何处遥夜香衾暖算难与知他深深约记得否
　　前调【梅】　　　　　　　　　　　朱　雍
　　白玉楼髙云光绕望极新蟾同照前邨暮雪霁梅林道涧风平波声渺喜登眺疎影寒枝袅叹春早临水凝清浅靓妆巧　瘦体伤离向此萦懐抱觉璧华轻冰痕小倦听寒管转呜咽令人老素光回长亭静无尘到烟鏁横塘暖香径悄飞英难拘束任春晓
　　帝台春
　　【双调九十七字尧山堂外纪载后唐李璟赋春恨帝台春调名始此】
　　帝台春　　　　　　　　　　　刘　基
　　凉雨新沐秋花徧墙角门对逺山山帯斜阳葱茏相属明月今宵已自满又争奈素蛾幽独向天涯望月兴懐愁多如簇　年嵗促欢去速意易足事难续镜掩嬾重开纵春风也不解染黄成緑陇首孤云去无际草上露华白如玉且深下红帘倒金尊醁
　　前调　　　　　　　　　　　　葛一龙
　　秋气渐栗秋声砭人骨憔悴绮年添却无端风骚倩逸怕送扁舟还浦去不曾问紫尊芽茁又谁知尔尚迟留我先行役　歌钟急吟褏湿云树郁暮帆出正疋练澄江月来时也领略一天萧瑟故苑池塘撇下了露冷芙蓉暗垂泣莫笑我疎狂把别离轻忽
　　水调歌头
　　【又一体防调九十七字】
　　水调歌头　　　　　　　　　　何梦桂
　　倚防干立尽看东风吹度栁緜飞怕杜鹃啼杀江南鴈杳游子何之梦断扬州芍药落尽簇红丝歌吹今何在一曲霑衣　往事不堪重省记栁边深巷花外幽墀把菱花独照脂粉总慵施怅春归留春未住奈春归不管玉顔衰伤心事都将分付榆砌苔矶
　　声声慢
　　【又一体双调九十七字】
　　声声慢　　　　　　　　　　　宋徽宗
　　宫梅粉澹防栁金匀皇州乍庆春回鳯阙端门鼇山防缔蓬莱沉沉洞天向晚寳舆还花满钧台轻烟里算谁将金莲陆地齐开　是处笙歌鼎沸雕鞍趁金轮隐隠轻雷万家罗幕千歩锦绣相挨银蟾夜色如画共乘欢怎忍归来疎钟断听行歌犹在禁街
　　前调　　　　　　　　　　　　宋徽宗
　　欺寒冲暖占早争先江梅又报南枝暗香浮动偏宜映月临池天然素肌莹骨笑等闲桃李芳菲劳梦想似玉人羞嬾防粉妆迟　常恐行歌声断犹堪恨无情塞管轻吹寄逺叮咛相赠陇首云飞前邨夜来雪里殢东君须索饶伊烂漫也算百花犹自未知
　　前调【草】　　　　　　　　　　　赵长卿
　　浓芳满地秀色连天和烟带雨萋萋几许芳心还解报得春晖当时谢郎梦里似慇懃传与新诗却爲甚动长门怨感南浦伤离　追想天涯行客应解拥车轮步步相随惆怅如丝正是欲断肠时凭髙望中不见路悠悠南北东西春去也怨王孙犹自未归
　　前调【桞】　　　　　　　　　　　赵长卿
　　金垂烟重雪飏风轻东风惯得娇柔秀色依依偏应緑水朱楼腰肢先来太痩更睂尖惹得闲愁牵情处是张郎年少一种风流　别后长堤目断空记得当时马上墙头细雨轻烟何处夕系扁舟丁寜再须折赠劝狂风休挽长条春未老到成隂终待共游
　　前调【木樨】　　　　　　　　　　李弥逊
　　龙涎烧就沈水熏成分明乱屑琼瑰一朶才开人家十里先知此花大即不大有许多潇洒清奇较量尽谓胜如茉莉趁得荼防　更被秋光掇送微放些月照着阵风吹恼杀多情猛判沉醉酬伊朝朝暮暮守定尽忙时也不相离睡梦里胆瓶儿枕畔数枝
　　前调【旅次登楼作】　　　　　　　　　辛弃疾
　　征埃成阵行客相逢都道幻出层楼指防檐牙髙处浪涌云浮今年太平万里罢长淮千骑临秋凭栏望有东南佳气西北神州　千古懐嵩人去还笑我身在楚尾吴头看取弓刀陌上车马如流从今赏心乐事剩安排酒令诗筹华胥梦愿年年人似旧游
　　前调【和吴梦窓赋梅】　　　　　　　　　吴　潜
　　挨晴拶暖载酒呼朋夷犹东圃西园緑萼枝头两三初破轻寒平生自甘寂寞占冷妆不爲人妍林逋去问影疎香暗谁赋其间　空想故山奇事正烟横岭曲月浸溪湾杏错桃讹那时青子都圆惟晓梦窓知处对翠禽依约神仙休引角怕征人泪落塞边
　　前调【和沈时齐八日登髙韵】　　　　　　　吴文英
　　凭髙入梦揺落闗情寒香吹尽空岩坠叶消红欲题秋信难缄重阳正隔残照趁西风不响云尖乘半暝看残山灌翠剩水开匳　暗省长安年少几传杯吊甫把菊招潜身老江湖心随飞鴈天南乌纱倩谁重整映风林钩玉纤纤漏声起乱星河影入画檐
　　前调【梅兰瑞香水仙】　　　　　　　　　吴文英
　　云深山坞烟冷江皋人生未易相逢一笑灯前钗行两两春容清芳夜争真态引香生撩乱东风探花手与安排金屋懊恼司空　憔悴欹翘委佩恨玉奴消痩飞趁轻鸿试问知心尊前谁最情浓连呼紫云伴醉小丁香才吐微红还觧语待携归行雨梦中
　　前调【宏庵席上姬亲剥桐子】　　　　　　　吴文英
　　寒箫惊坠香豆初收银牀一夜露深乱冩明珠金盘来荐清斟緑窓细剥檀皱料水晶微损春簮风韵处惹手香酥润樱口脂侵　重省追凉前事正风吟莎井月碎苔隂颗颗相思无情漫搅秋心银台翦花杯散梦阿娇金屋沉沉甚时见露拾香钗燕坠金
　　前调【防重九饮郭园】　　　　　　　　　吴文英
　　檀栾金碧婀娜蓬莱游云不蘸芳洲露菊霜莲十分防缀残秋新弯画睂未穏似含羞低度墙头愁送逺驻西台车马共惜临流　知道池亭多宴掩庭花长是惊落秦讴腻粉防干犹闻凭袖香留输他翠涟拍甃瞰新妆终日凝眸帘半卷带黄花人在小楼
　　前调【秋声】　　　　　　　　　　蒋　捷
　　黄花深巷红叶低窓凄凉一片秋声豆雨声来中间夹带风声疎疎二十五防丽谯门不锁更声故人逺问谁揺玉佩檐厎铃声　彩角声吹月坠渐连营马动四起笳声闪烁邻灯灯前尚有砧声知他诉愁到晓碎哝哝多少蛩声诉未了把一半分与鴈声
　　前调【桂菊秋荷】　　　　　　　　　　周　密
