<!-- { "loadSidebar": true } -->
　　窓外晓莺初啭栁黄条上声过西楼好梦惊回深院帘卷鰕钩雾蒙蒙杏花无语人寂寂芳草如羞恨绸缪谢娘慵舞斜倚箜篌　熏篝新妆镜里东风无计吹破春愁粉褪香消长门花月半沉浮问年年恼人红绿看日日伴我帏帱锁睂头黄昏疎雨胜似悲秋
　　前调【春愁　　　　　　　　明媛】叶小鸾
　　梦破晓风庭院粉墙花影睡起恹恹几日双蛾愁损镜里春尖看尽他莺梭栁线都织就雾锦云缣最难忺催花小雨依旧廉纤　堪怜韶光淑景芊芊芳草寂寂钩帘燕子归来花香都向绿琴添散闲愁流红泛去消酒困湿翠飞黏怯春衫香烘袅袅袖护掺掺
　　前调【又一体　赋玉绣毬花】　　　　　　　张　炎
　　留得一团和气此花开后春已规圆虚白窓深恍讶碧落星悬飏芳丛低翻雪羽凝素艳争簇冰蝉向西园几回错认明月秋千　欲觅生香何处盈盈一水空对婵娟待折归来倩谁偷解玉连环试结取鸳鸯余带好移傍鹦鹉珠帘晚阶前落梅无数因甚啼鹃
　　三姝媚
　　【双调九十九字古乐府有三妇艳因以名调亦名三姝媚曲】
　　三姝媚　　　　　　　　　　　史达祖
　　烟光揺缥瓦望晴檐多风栁花如洒锦瑟横牀想泪痕尘影鳯弦长下倦出犀帷频梦见王孙骄马讳道相思偷理绡裠自惊腰衩　惆怅南楼遥夜记翠箔张灯枕肩歌罢又入铜驼徧旧家门巷首询声价可惜东风将恨与闲花俱谢记取崔徽模样归来暗冩
　　前调　　　　　　　　　　　　吴文英
　　吹笙池上道爲王孙重来旋生芳草水石清寒过半春犹自燕沉莺悄穉柳防干晴荡漾禁烟残照往事依然争忍重听怨红凄调　曲榭方亭初埽印藓迹双鸳记穿林窈顿隔年华似梦回花上露晞平晓恨逐孤鸿客又去清明还到便鞚墙头归骑青梅巳老
　　前调【过都城旧居有感】　　　　　　　　吴文英
　　湖山经醉惯渍春衫啼痕酒痕无限又客长安叹断衿零袂污尘谁浣紫曲门荒沿败井风揺青蔓对语东邻犹是曾巢谢堂双燕　春梦人间须断但怪得当年梦缘能短绣屋秦筝傍海棠偏爱夜深开宴舞歇歌沉花未减红顔先变竚乆河桥欲去斜阳泪满
　　前调【次周公谨送别韵】　　　　　　　　王沂孙
　　兰釭花半绽正西窓凄凄断萤新鴈别乆逢稀漫相看华发共成销黯总是飘零更休赋棃花秋苑何况如今离思难禁俊才都减　今夜山髙水浅又月落帆空酒醒人逺彩袖乌丝解愁人惟有断歌幽婉一信东风再约看红腮青眼只恐扁舟西去苹花弄晚
　　前调【樱桃】　　　　　　　　　　王沂孙
　　红缨悬翠葆渐金铃枝深瑶堦花少万颗胭支赠旧情争奈弄珠人老扇厎清歌还记得樊姬娇小几度相思红豆都消碧丝空袅　芳意荼防开早正夜色瑛盘素蟾低照荐笋同时叹故园春事已无多了贮满筠笼偏暗触天涯怀抱漫想青衣初见花隂梦好
　　前调【瓶中芙蓉杏】　　　　　　　　　张　炎
　　芙蓉城畔侣乍卸却单衣茜罗重防傍水开时细看来浑似阮郎前度记得小楼听一夜江南春雨梦醒箫声流水青苹旧游何许　谁翦层芳深贮便洗尽长安半面尘土絶似桃根带笑痕来伴栁枝娇舞莫是孤邨试与问酒家何处曽醉梢头双果园林未暑
　　前调【送舒亦山游越】　　　　　　　　　张　炎
　　苍潭枯海树正雪窦髙寒水声东去古意萧闲问结庐人逺白云谁侣贺监犹狂还散迹千岩风露抱瑟空游都是凄凉此愁谁语　莫趁江湖鸥鹭怕太乙炉荒暗销铅虎投老心情未归来何事共成羁旅布韤青鞵休悮入桃源深处待得重逢却説巴山夜雨
　　前调　　　　　　　　　　　　薛梦桂
　　蔷薇花谢去更无情连夜送春风雨燕子呢喃似念人憔悴往来朱戸涨绿烟深早零落点池萍絮暗忆年华罗帐分钗又惊春暮　芳草凄迷征路待去也还将画轮留住纵使重来怕粉容销腻却羞郎觑细数盟言犹在怅青楼何处绾尽垂杨争似相思寸缕
　　前调【古卫舟子谓曽载钱塘宫人】　　　　　　詹　正
　　一篷儿别苦是谁家花天月地儿女紫曲藏娇惯锦窠金翠玉璈钟吕绮席传宣笑声里龙楼三鼓歌扇题诗舞袖笼香几曽尘土　因甚留春不住怎知道人间匆匆今古金屋银屏被西风将换蓼汀苹渚如此江山应却悔西湖歌舞载取断云何处江南烟雨














　　御选歴代诗余巻六十五
　　钦定四库全书
　　御选歴代诗余巻六十六目录【九十九字】
　　燕山亭
　　宋徽宗
　　曽觌
　　毛幵
　　张雨
　　琐牎寒【又一体】
　　周邦彦
　　方千里
　　陈允平
　　王沂孙
　　张炎
　　无名氏
　　前调【又一体】
　　张炎
　　萧允之
　　月下笛【又一体】
　　张炎
　　陶宗仪
　　前调【又一体】
　　曽允元
　　夜合花【又一体】
　　呉文英
　　孙惟信
　　月华清【又一体】
　　马庄父
　　洪瑹
　　朱淑眞
　　蔡松年
　　垂杨
　　陈允平
　　前调【又一体】
　　白朴
　　珑四犯【又一体】
　　周邦彦
　　方千里
　　前调【又一体】
　　姜夔
　　前调【又一体】
　　呉文英
　　丁香结
　　周邦彦
　　方千里
　　陈允平
　　金菊对芙蓉
　　康与之
　　冯取洽
　　刘清夫
　　马洪
　　壶中天
　　欧良
　　前调【又一体】
　　杨愼
　　国香
　　周密
　　张炎【二首】
　　无闷
　　呉文英
　　王沂孙
　　三部乐【又一体】
　　杨泽民
　　呉文英
　　新鴈过妆楼
　　呉文英【二首】
　　陈允平
　　张炎【四首】
　　采绿吟
　　周密
　　声声慢【又一体】
　　晁补之
　　周密
　　宴清都
　　陈允平
　　凤池吟
　　呉文英
　　东风第一枝
　　呉文英
　　定风波【又一体】
　　张翥
　　芳草
　　韩缜
　　万年欢【又一体】
　　晁补之
　　迷神引【又一体】
　　晁补之
　　碧芙蓉【又一体】
　　晁补之
　　长相思慢
　　周邦彦
　　紫玉箫
　　晁补之
　　秋宵吟
　　姜夔
　　陌上花
　　张翥
　　十月桃
　　张元干
　　大有
　　潘希白
　　桂枝香【又一体】
　　王廷相









　　御选歴代诗余巻六十六目录
　　钦定四库全书
　　御选歴代诗余巻六十六【九十九字】
　　司经局洗马掌局事兼翰林院修撰加二级【臣】王奕清奉旨校刋
　　燕山亭
　　【双调九十九字燕或作宴然与山亭宴无涉也】
　　燕山亭【见杏花作】　　　　　　　　　宋徽宗
　　裁翦冰绡轻叠数重冷淡胭脂匀注新样靓妆艳溢香融羞杀蕊珠宫女易得凋零更多少无情风雨愁苦闲院落凄凉几番春暮　凭寄离恨重重这双燕何曽防人言语天遥地逺万水千山知他故宫何处怎不思量除梦里有时曽去无据和梦也新来不做
　　前调【中秋诸王席上作】　　　　　　　　曽　觌
　　河汉风清庭户夜凉皓月澄秋时候冰鉴乍开跨海飞来光掩满天星斗四卷珠帘渐移影寳阶鸳甃还又防岁岁婵娟向人依旧　朱邸髙宴簪缨正歌吹瑶台舞
　　翻宫袖银管竞酬棣萼相辉风流古来谁有玉笛横空更听彻霓裳三奏难偶醉倒参横晓漏
　　前调【勔侄求睡红亭赋】　　　　　　　　毛　幵
　　暖霭辉迟过夜来帘外春风徐转霞散锦舒密映微窥亭亭万枝开徧一笑嫣然犹记有画图曽见无伴初睡起昭阳弄妆日晚　长是相趁佳期有寻旧流莺贪新双燕惆怅共谁细绕花隂空怀紫箫凄怨银烛光中且更待夜深重看留恋愁酒醒绯桃千片
　　前调【杨梅】　　　　　　　　　　张　
　　鹤顶珠圆猬肌粟聚宝叶揉蓝初洗亲翦翠柯逺赠筠笼脉脉红泉流齿骨换丹砂笑尚带儒酸风味谁记曽问谱西泠绿阴青子　君家几度尊前摘天上繁星伴人同醉纤手素盘歴乱殷红浮沉半壶脂水珍果同时惟醉写来禽青李争似为越女呉姬染指
　　琐牎寒
　　【又一体双调九十九字】
　　琐牎寒【寒食】　　　　　　　　　周邦彦
　　暗柳啼鸦单衫竚立小帘朱户桐阴半畞静鏁一庭愁洒空阶夜防未休故人翦烛西窗语似楚江暝宿风灯零乱少年羁旅　迟暮嬉游处正店舍无烟禁城百五旗亭唤酒付与髙阳俦侣想东园桃李自春小唇秀靥今在否到归时定有残英待客携尊俎
　　前调【次周美成韵】　　　　　　　　　方千里
　　燕子池塘黄鹂院落海棠庭户东风暗许借与轻风柔雨奈春光困人正浓画栏小立慵无语念冶游时节融怡天气异乡愁旅　朝暮凝情处叹聚散悲欢岁常十五连飞并羽未抵鸳朋凤侣算章台杨柳尚存楚娥鬓影依旧否再相逢解雕鞍燕乐同杯俎
　　前调【次周美成韵】　　　　　　　　　陈允平
　　禁烛飞烟东风插柳万家千户棃花院落数防弄晴纤雨傍秋千红云半湿画帘燕子伤春语叹十年南北西湖倦客曲江行旅　日暮花深处对修竹弹棊戏枰格五携尊共约诗酒云朋月侣念旧游九陌香尘倡条冶叶还在否踏青归醉宿兰舟枕藉黄金俎
　　前调　　　　　　　　　　　　王沂孙
　　出谷莺迟离沙雁少殢阴庭宇东风似水尚掩沉香双户看梅阶雪痕乍铺那回巳趁飞梅去奈柳边占得一庭新暝又还留住　前度西园路记半袖争持鬭娇睂妩琼肌暗怯醉立千红深处问如今山馆水邨共谁翠幄熏蕙炷最难禁向晚凄凉化作棃花雨
　　前调【悼王碧山】　　　　　　　　　　张　炎
　　断碧分山空帘剰月故人天外香留酒殢蝴蝶一生花里想如今醉魂未醒夜台梦语秋声碎自中仙去后词笺赋笔便无清致　都是凄凉味怅玉笥埋云锦袍归水形容憔悴料应孤吟山鬼那知人弹折素弦黄金铸出相思泪但柳枝门掩枯隂候蛩愁啼苇
　　前调【咏帘】　　　　　　　　　　无名氏
　　绣额云横银钩月小绿杨庭院疎明满幅永昼未忺髙巻爱空纹巧匀曲波弄晴日色花阴转任筛金影碎轻敲檐玉碍双飞燕　凝见牎留篆影六曲雕防翠深绛浅香风暗度不隔娇防莺啭似无情重雾下垂嫩桃想像添笑面望瑶阶窣地双鸳注盼金莲远
　　前调【又一体】　　　　　　　　　　张　炎
　　乱雨敲春深烟带晚水牎慵凭空帘慢巻数日更无花影怕依然旧时燕归定应未识江南冷最怜他树底嫣红不语背人吹尽　清润通幽径待移灯翦韭试香温鼎分明醉里过了几番风信想竹间髙阁半闲小车未来犹自等傍新晴隔柳呼船待教涛信稳
　　前调　　　　　　　　　　　　萧允之
　　细雨收尘轻隂弄日柳丝掠道桃边杏处犹记玉骢曽到对东风回首旧游香消艳歇无音耗怅佳人有约难来绿徧满庭芳草　愁抱沈唫久问翠珥金钿为何人好回文细字尘暗当年纤缟倚防干斜阳又西欢期易失春易老待何时再觅珍丛共把清尊倒
　　月下笛
　　【又一体双调九十九字】
　　月下笛【寄仇山邨】　　　　　　　　　张　炎
