<!-- { "loadSidebar": true } -->
　　前调　　　　　　　　　　　　无名氏
　　淑景皇州满和风渐催促栁花飞过清明骤雨五侯台榭青烟散入新火开时绣帘外傍人飞燕子映叶语黄鹂秋千昼永绮罗人散花隂笑隔红粉墙低　青门多行乐寻芳处何计强逐轻肥空对旧游满目谁共开眉遇有时系马斜阳影下风前竚立惆怅佳期回望故园桃李曽待人归
　　前调【西湖】　　　　　　　　　　罗志仁
　　歌咽翠眉低湖船客尊酒漫重携正断续斋钟髙峰南北飘零野褐太一东西凄凉处翠连松九里石马溅障泥葛岭楼台梦随烟散吴山宫阙恨与云齐　灵峰飞来乆飞不去有落日断猿啼无限风荷废港露栁荒畦叹岳公英骨麒麟旧塜坡仙吟魄莺燕长堤欲吊梅花无句素壁慵题
　　前调【对瑟妓】　　　　　　　　　　张　翥
　　棃园供奉曲卿卿觧冩入十三弦听促弹寳柱暮催行雨放娇银甲春绕飞烟可人处凤声啼玉碎燕尾防波圆宜与画看徽容妍丽欲裁诗寄莺思纒绵　多情曽相遇归舟字梦里尚记游仙好倩钿牀纎手移近尊前尽何处教吹玉箫明月此情追忆锦瑟华年多少旧愁新恨知为谁传
　　前调【临川五月忆武陵元夕】　　　　　　　张　翥
　　荷雨送凉飇炎尘静三市影灯宵看珠络翠绳焰揺氷盌防棚花架光射星桥洞天好笑声遮画扇歌韵合鸾箫琼树影中月窥端正云罗香里人鬬娇娆　依稀元夜影铜壶短还又露洒烟飘空遣酒懐揺荡羇思无聊想騘马钿车俊游何在雪梅蛾栁旧梦难招醉掩重门半晌兰烬红销
　　前调　　　　　　　　　　　　吴子孝
　　雨痕消巳尽长空静皎日映江流看寒草都腓衰林渐薄翠荷徧沼黄橘连洲新晴好抱琴遵竹浦载鹤共兰舟近市炊烟隔林樵唱苍茫望逺窈窕寻幽　晚来还着屐穷岩壑更上絶顶飞楼何事西南爽气偏对吟眸指青峦万叠澄川百道绕槛分明似画难收方信三吴佳景尽属清秋
　　前调【又一体】　　　　　　　　　　张　耒
　　亭皋朩叶下重阳近又是捣衣秋奈愁入庾肠老侵潘鬓漫簪黄菊花也应羞楚天晚白苹烟尽处红蓼水邉头芳草有情夕阳无语鴈横南浦人倚西楼　玉容知安否香牋共锦字两处悠悠空恨碧云离合青鸟沉浮向风前懊恼芳心一防寸眉两叶禁甚闲愁情到不堪言处分付东流
　　前调　　　　　　　　　　　　贺　铸
　　何处最难忘方豪健放乐五云鄕记彩笔赋诗禁池芳草香韀调马辇路垂杨绮筵上扇偎歌黛浅汗裛舞罗香兰烛伴归绣轮同载闭花别馆隔水深坊　零落少年塲琴心漫流怨带眼偷长无奈占牀燕月欺鬓吴霜念塞北音尘鱼封永断便桥烟雨鹤表相望好在后庭桃李应记刘郎
　　前调【延平双谿阁落成】　　　　　　　　张元干
　　飞观揷雕梁凭虚起缥缈五云鄕对山滴翠岚两眉浓黛水分双派满眼波光曲防外汀烟轻冉冉莎草细茫茫无数钓舟最宜烟雨有如图画浑似潇湘　使君行乐处秦筝弄哀怨云鬓分行心醉一缸春色满座凝香有天涯倦客尊前回首听彻伊州恼损柔肠不似碧潭双剑犹觧相将
　　前调　　　　　　　　　　　　史逹祖
　　飞琼神仙客因游戏误落古桃源借吟牋赋笔试融春恨舞裙歌扇聊应尘缘遣人怨乱云天一角弱水路三千还因秀句意流江外便随轻梦身坠愁邉　风流休相误寻芳纵来晚尚有他年只为赋情不浅弹泪风前想雾帐吹香独怜竒俊露杯分酒谁伴婵娟好在夜轩凉月空自团圆
　　前调【感旧】　　　　　　　　　　吴　激
　　书剑忆游梁当时事底处不堪伤望兰楫嫩漪向吴南浦杏花微雨窥宋东墙凤城外燕随青歩障丝惹紫游缰曲水古今禁烟前后暮云楼阁芳草池塘　回首断人肠年芳去如电镜发成霜独有蚁尊陶冩蜨梦悠扬听出塞琵琶风沙淅沥寄书鸿鴈烟月微茫不似海门潮信犹到浔阳
　　前调【又一体】　　　　　　　　　　贺　铸
　　新绿小池塘风帘动碎影舞斜阳羡金屋去来旧时巢燕土花缭绕前度莓墙绣阁里凤帏深防许听得理丝簧欲説又休虑乖芳信未歌先咽愁转清觞　遥知新妆了开朱戸应自待月西厢最苦梦魂今宵不到伊行问甚时却与佳音宻耗寄将秦镜偷换韩香天便教人霎时厮见何妨
　　前调【次方回韵】　　　　　　　　　　陈允平
　　残梦绕林塘诗添痩痩不似东阳正流水荡红暗通幽径嫩篁翻翠斜映廻墙相对握寳筝低度曲销蜡靘新簧莺嬾昼长燕闲人倦乍亲花簟慵引壶觞　帘栊深深地歌尘静芳草自碧空厢十二画桥一堤烟树成行向杜鹃声里绿杨庭院共寻红豆同结丁香春巳无多祗愁风雨相妨

　　御选歴代诗余巻八十六
　　钦定四库全书
　　御选歴代诗余巻八十七目录【起一百十字至一百十一字】
　　霜叶飞【又一体】
　　张炎
　　刘基
　　前调【又一体】
　　无名氏
　　击梧桐【又一体】
　　李甲
　　李珏
　　八寳妆【又一体】
　　李甲
　　大圣乐【又一体】
　　康与之
　　蒋防
　　前调【又一体】
　　张炎
　　髙山流水
　　吴文英
　　八犯玉交枝
　　仇逺
　　幔卷防
　　栁永
　　李甲
　　疎影
　　姜防
　　赵以夫
　　陈允平
　　周宻
　　王沂孙
　　张炎【四首】
　　王梦应
　　邓剡
　　赵文
　　张翥
　　选冠子【又一体】
　　周邦彦
　　方千里
　　吴文英
　　陈允平
　　刘基
　　吴子孝
　　前调【又一体】
　　蔡伸
　　陈允平
　　五防结同心【又一体】
　　赵彦端
　　八归
　　髙观国
　　女冠子【又一体】
　　栁永
　　霜叶飞【又一体】
　　周邦彦
　　吴文英
　　张炎【二首】
　　长夀乐【又一体】
　　栁永
　　沁园春【又一体】
　　杨慎

　　御选歴代诗余巻八十七目录
　　钦定四库全书
　　御选歴代诗余巻八十七【起一百十字至一百十一字】
　　司经局洗马掌局事兼翰林院修撰加二级【臣】王奕清奉防校刋
　　霜叶飞
　　【又一体双调一百十字】
　　霜叶飞【悼澄江呉立斋】　　　　　　　　张　炎
　　故园空杳霜风动南塘吹断瑶草巳无清气碍云山奈此时懐抱尚记得修门赋晓杜陵花竹归来早傍雅亭幽榭惯款语英游好懐无限欢笑　不见换羽移商杏梁尘逺可怜都付残照坐中泣下最谁多叹赏音人少怅一夜梅花都老今年因甚无诗到待唤起清魂说与凄凉定应愁了
　　前调【七夕】　　　　　　　　　　刘　基
　　鲤鱼风起津梁断盈盈一水难渡藕花相向自成莲谁道中心苦又不觉明星在户鹊桥横跨黄姑渚怕喜极
　　悲生似那日匆匆再把欢笑辜负　堪恨桂阙姮娥乘云骖雾便踏龙尾先去碧鸡啼罢凤楼寒早漏声催鼓盼油壁香车驾了踟蹰欲上频回顾但暗滴真珠教向人间散成飞雨
　　前调【又一体】　　　　　　　　　　无名氏
　　霜林雕晩危楼迥登临无限秋思望中闲想洞庭波面乱红初坠更萧索风吹渭水长安飞舞千门里变景摧芳榭唯有兰衰暮丛菊残余蕊　念花满堂时自美人一去镇掩香闺经嵗又观珠露碎防苍苔败梧飘砌漫赢得相思泪眼东君早作归来计须莫惜丹青手重与芳菲万红千翠
　　击梧桐
　　【又一体双调一百十字】
　　击梧桐　　　　　　　　　　　李　甲
　　杳杳春江阔収细雨风蹙波声无歇鴈去汀洲暖岸芜静翠染遥山一抹羣鸥聚散征航来去隔水相望楚越对此凝情乆念往嵗上国嬉游时节　鬬草园林卖花巷陌触处风光竒絶正恁浓欢里悄不意顿有天涯离别看即梅生翠实栁飘狂絮没个人共折把而今愁烦滋味教向谁说
　　前调【别西湖社友】　　　　　　　　　李　珏
　　枫叶浓于染秋正老江上征衫寒浅又是秦鸿过霁烟外写出离愁防防年来嵗去朝生暮落人似吴潮展转怕听阳关曲奈短笛唤起天涯情逺　双屐行春扁舟啸晩忆着鸥湖莺苑小小梅花屋雪月后记把山扉牢掩惆怅明朝何处故人相望但碧云半敛定苏堤重来时候芳草如翦
　　八寳妆
　　【又一体双调一百十字】
　　八寳妆　　　　　　　　　　　李　甲
　　门掩黄昏画堂人寂暮雨乍収残暑帘卷疎星庭户悄隐隐严城钟鼓空街烟暝半开斜月朦胧银河澄淡风凄楚还是凤楼人逺桃源无路　惆怅夜乆星繁碧云望断玉箫声在何处念谁伴茜裙翠袖共携手瑶台归去对脩竹森森院宇曲屏香暖凝沉炷问对酒当歌情懐记得刘郎否
　　大圣乐
　　【又一体双调一百十字】
　　大圣乐　　　　　　　　　　　康与之
　　千朶竒峰半轩微雨晓来初过渐燕子引教雏飞菡萏暗薰芳草池面凉多浅斟琼卮浮绿蚁展湘簟双纹生细波轻纨举动团圆素月仙桂婆娑　临风对月恣乐便好把千金邀艳娥幸太平无事击壤鼓腹携酒髙歌富贵安居功名天赋争奈皆由时命何休睂锁问朱顔去了还更来麽
　　前调【夀陶成之】　　　　　　　　　　蒋　防
　　笙月凉邉翠翘双舞夀仙曲破更听得艳拍流星慢唱夀词初了羣唱莲歌主翁楼中披鹤氅展一笑微微红透涡襟懐好纵炎官驻繖长是春和　千年鼻祖事业记曽趁雷声飞快梭但也曽三径抚松采菊随分吟哦富贵浮云荣华风过淡处还他滋味多休辞饮有碧荷贮酒深似金荷
　　前调【又一体　华春堂分韵】　　　　　　　张　炎
　　隐市山林傍家池馆顿成佳趣是防番临水看云就树揽香诗满防干横处翠径小车行花影听一片春声人笑语深庭宇对清昼渐长闲教鹦鹉　芳情缓寻细数爱碧草平烟红自雨任燕来莺去香凝翠暖歌酒清时钟鼓二十四帘冰壶里有谁在箫台犹醉舞吹笙侣倚髙寒半天风露
　　髙山流水
　　【双调一百十字】
　　髙山流水【丁基仲妾善琴题赠】　　　　　　吴文英
　　素弦一一起秋风写柔情多在春葱徽外断肠声霜霄暗落惊鸿低颦处翦緑裁红仙郎伴新制还赓旧曲映月帘栊似名花并蔕日日醉春浓　吴中空传有西子应不解换徴移宫兰蕙满襟懐唾碧緫喷花茸后堂深想费春工客愁重时听蕉寒雨碎泪湿琼钟恁风流也称金屋贮娇慵
　　八犯玉交枝
　　【双调一百十字】
　　八犯玉交枝【招寳山观月上】　　　　　　仇　逺
　　沧岛云连緑瀛秋入暮景却沉洲渚无浪无风天地白听得潮生人语擎空孤柱翠倚髙阁凭虚中流苍碧迷烟雾惟见广寒门外青无重数　不知是水是山不知是树漫漫知是何处倩谁问凌波轻歩漫凝睇乘鸾秦女想庭曲霓裳正舞莫须长笛吹愁去怕唤起鱼龙三更喷作前山雨
　　幔卷防
　　【防调一百十字或作慢卷袖】
　　幔卷防　　　　　　　　　　　栁　永
　　闲牎烛暗孤帏夜永欹枕难成寐细屈指寻思旧事前欢都来未尽平生深意到得如今万般追悔空祗添憔悴对好景良宵皱着眉儿成甚滋味　红茵翠被当时一一堪垂泪怎生得依前似恁偎香倚暖抱着日髙犹睡算得伊家也应随分烦恼心儿里又争似从前澹澹相看免恁萦系
　　前调　　　　　　　　　　　　李　甲
