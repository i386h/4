<!-- { "loadSidebar": true } -->
　　东风吹恨上眉弯燕初还杏花残帘里春风帘外雨声寒拾翠芳期辜负却空脉脉倚阑干　流苏香重玉连环绕屏山寳筝闲泪薄鲛绡零露湿红兰痩却舞腰浑可事银蹀躞半防
　　前调　　　　　　　　　　　　周　密
　　玉肌多病怯残春痩棱棱睡腾腾清楚衣裳不受一尘侵香冷翠屏春意静眀月淡晓风清　楼中燕子梦中云似多情似无情酒醒歌防谁为唤真真尽日琐牎人不到莺意懒蝶情深
　　前调　　　　　　　　　　　　周　宻
　　罗牎晓色透花眀把瑶笙理瑶筝几信东风能有几分春二十四防凭玉暖杨栁日海棠隂　依依愁翠沁双颦爱莺声怕鹃声人自多情春去自无情把酒问花花不语花外梦梦中云
　　前调　　　　　　　　　　　　张　炎
　　竒峰相对接珠庭乍微晴又微隂舎北江东如盖自亭亭翻笑天台连雁荡隔一片不逢君　此中幽趣许谁邻境双清人独清采药难寻童子语山深絶似醉翁逰乐意林壑静听泉声
　　前调【题横空楼】　　　　　　　　　　张　炎
　　下临无地手扪天上云烟俯山川栖止危巢不隔道林禅坐处清髙风雨隔全万境一壶悬　我来直欲挟飞仙海为田是何年如此江山啸咏白鸥前老树无根云懵懂凭寄语米家船
　　前调　　　　　　　　　　　　石孝友
　　青青杨栁水邉桥水迢迢栁揺揺缓引离觞频驻木兰桡我是行人君是客俱有恨总无聊　冰澌波浪煗琼瑶舞晴飇拂春潮一片别魂销尽遣谁招不似严阳山上雪魂易尽雪难销
　　前调　　　　　　　　　　　　石孝友
　　相逢执手野踟蹰立斯湏话区区借问来时曽见那人无忍泪啼痕香不减虽少别忍轻辜　霜风揺落嵗将徂景雕踈恨萦纡过尽行云我在与谁居一掬归心飞不去层浪疉片蟾孤
　　前调【题杜子美浣花醉图】　　　　　　　　林正大
　　拾遗流落锦官城故人情眼为青时向百花潭水濯冠缨韦曲杜陵行乐地尘土暗叹漂零　园翁溪友总比邻酒盈尊肻相亲落日蹇驴扶醉两眉颦磊落平生忠义胆诗与酒醉还醒
　　前调　　　　　　　　　　　　曹良史
　　夜香烧了夜寒生掩银屏理银筝一曲春风都是断肠声杜宇欲啼杨栁外愁似海思如云　背灯暗卸乳鹅裙酒初酲梦初醒兰炷香篝谁为暖罗衾二十四帘人悄悄花影碎月痕深
　　前调【咏栁】　　　　　　　　　　谭宣子
　　嫩黄初染緑初描倚春娇索春饶燕外莺邉想见万丝揺便作无情终软美天赋与眼眉腰　短长亭外短长桥驻金镳系兰桡可爱风流年纪可怜宵办得重来攀折后烟雨暗不辞遥
　　前调　　　　　　　　　　【宋媛】朱淑真
　　斜风细雨作春寒对尊前忆前欢曽把棃花寂寞泪阑干芳草断烟南浦路和别泪看青山　昨宵结得梦因縁水云间悄无言争奈醒来愁恨又依然展转衾裯空懊恼天易见见伊难
　　前调　　　　　　　　　　　　蔡松年
　　半年无梦到春温可怜人几黄昏想见玉徽风度更清新翠射娉婷云八尺谁为写五湖真　好风归路软红尘暖氷魂缕金裙唤起一天星月入金尊留取朩樨花上露挥醉墨洒行云
　　前调【王温季自北都归】　　　　　　　　蔡　珪
　　鹊声迎客到庭除问谁欤故人车千里归来尘色半征裾珍重主人留客意奴白饭马青刍　东城入眼杏千株雪模糊俯平湖与子花间随分倒金壶归报东垣诗社友曽念我醉狂无
　　前调【牡丹】　　　　　　　　　　段克已
　　百花飞尽彩云空牡丹丛始潜红培养经年造化夺天功脉脉向人娇不语晨露重洗芳容　却疑身在列仙宫翠帷重瑞光融烁烁红灯间错緑蟠龙醉里天香吹欲尽应有恨夜来风
　　前调【东园牡丹】　　　　　　　　　　段成已
　　水南名品几时栽映池台待谁开应为诗人着意巧安排调防正须宫様锦遮丽日障轻埃　晓风吹绽瑞云堆怨春回要诗催醉墨淋漓随手洒琼瑰归去不妨簮一朶人也道看花来
　　前调【赋芍药扬州红】　　　　　　　　　元好问
　　司花着意压春魁緑云堆拥香来冉冉红鸾十歩一徘徊花到扬州佳丽种金作屋玉为阶　门前腰鼓揭春雷倚妆台尽人催莺语丁寜空绕百千回不道惜花人欲去看直待几时开
　　前调【内乡县廨茶防】　　　　　　　　　元好问
　　纎条袅雪雪茏葱翠隂重暖香融想是东皇满意与薫醲百畹种兰千亩蕙都办作一帘风　花间人似玉芙蓉月眀中下瑶宫只恐行云归去卷花空剰着琼杯斟晓露留少住莫匆匆
　　前调　　　　　　　　　　　　元好问
　　旗亭谁唱渭城诗酒盈卮两相思万古垂杨都是折残枝旧见青山青似染縁厎事淡无姿　情縁不到木肠儿鬓成丝更须辞只恨芙蓉秋露冷胭脂为问世间离别泪何日是滴休时
　　前调【水仙】　　　　　　　　　　赵孟頫
　　柔肌绰约态天然淡无言带蹁跹遮莫人间凡卉避清妍承露玉杯餐沆瀣真合唤水中仙　幽香冉冉暮江邉佩空捐恨谁传遥夜清霜翠袖怯春寒罗韤凌波归去晩风嫋嫋月娟娟
　　前调【梅花】　　　　　　　　　　张　埜
　　雪梅幽径月迷津水南村竹间门惟有天寒翠袖伴朝昏仙圃移根来万里空怨煞楚江云　玉堂深处防仙真怕亰尘染芳魂一种清香占断百花春只恐东君偏爱惜桃与李却生嗔
　　前调　　　　　　　　　　　　倪　瓉
　　牎前翠影湿芭蕉雨潇潇思无聊梦入故园山水碧迢迢依旧当年行乐地香径杳緑苔饶　沉香火底坐吹箫忆妖娆想风标同歩芙蓉花畔赤防桥渔唱一声惊梦觉无觅处不堪招
　　前调　　　　　　　　　　　　倪　瓉
　　满城风雨近重阳湿秋光暗横塘萧瑟汀蒲岸栁送凄凉亲旧登髙前日梦松菊径也应荒　堪将何物比愁长緑泱泱绕秋江流到天涯盘屈九回肠烟外青苹飞白鸟归路阻思微茫
　　前调　　　　　　　　　　　　刘　基
　　春晴杨栁郁金丝有黄鹂在髙枝正是佳人无语倚防时不理云鬟寻断梦消痩损雪肤肌　海棠飘玉燕交飞草芳菲水沦漪怕见轻蜂小尾扑香归满镜容顔凭酒染还惨淡对斜晖
　　前调　　　　　　　　　　　　刘　基
　　西风吹树簟凉初露如珠月如梳鸿雁无情不带半行书漫倚防干成小立人老矣倩谁扶　中庭梧叶待霜踈有栖乌夜相呼门外一池寒水落芙蕖为问闲愁还几许多似草不胜锄
　　前调【舟妇】　　　　　　　　　　髙　启
　　芙蓉裙衩最宜秋栁邉头自撑舟一道眼波斜共晚波流蓦地逢人回首笑不识恨却知羞　夕阳犹在水西楼漫归休欵相留教唱湾湾月子照湖州不怕鸳鸯惊起了怕江上有人愁
　　前调【渔父】　　　　　　　　　　施绍莘
　　白苹水蘸蓼花风暮烟中一渔翁一领青蓑衬一树丹枫收网棹歌归去晚风恰顺好扬篷　不将鱼送费迎逢馔亲供尽从容稚子山妻醉面各微红眀日生涯浑未定看风色任西东
　　前调【村居】　　　　　　　　　　沈　
　　长堤细栁隐虹桥弄萧萧伴渔樵醉倚枫林仰面挂诗瓢释巻正逢秋水涨临古渡放轻舠　夕阳西下暗牎绡雁声髙笛声遥碧簟凉生细雨燕归巢隔岸篝灯人就泊沽浊酒短扉敲
　　前调　　　　　　　　　　　　沈　麖
　　浮萍潆曲小桥邉似荷钱似花钿秋艇宜人一路棹添烟三径髙情来访菊无事尔此身前　新生野水碧涓涓跃鱼渊钓丝牵疎栁依依坡岸弄轻妍日落残霞分夜影钟断处墖铃传
　　前调　　　　　　　　　　　　沈　麖
　　青山千疉绕城西夕云低暮霞齐几抹寒烟乌鹊向林栖沽得市醪渔艇集鲜鲫美细烹肥　持杯招月玉浮谿望中迷意中题吊赏前贤东野性孤竒逰徧江南山水地罨画好梦魂携
　　御选歴代诗余巻四十六
　　钦定四库全书
　　御选歴代诗余巻四十七目録【起七十一字至七十四字】
　　千秋嵗
　　苏轼
　　黄庭坚
　　秦观
　　晁补之
　　李之仪
　　孔平仲
　　周紫芝【三首】
　　谢逸
　　叶梦得
　　辛弃疾
　　黄公度
　　赵彦端
　　石孝友
　　赵闻礼
　　顾孔昭
　　卓牌子近【又一体】
　　袁去华
　　粉蝶儿
　　蒋捷
　　惜奴娇
　　晁补之
　　西施
　　栁永
　　千秋嵗【又一体】
　　欧阳修
　　李之仪【四首】
　　吕渭老
　　叶梦得
　　张元干
　　粉蝶儿【又一体】
　　毛滂
　　辛弃疾
　　曹冠
　　离亭燕
　　张升
　　晁补之
　　胡偕行
　　于飞乐
　　晏几道
　　史达祖
　　月上海棠【又一体】
　　党懐英
　　段克已【二首】
　　风入松
　　吴洪
　　陆楫
　　髙濂
　　忆帝京
　　黄庭坚
　　撼庭竹
　　王诜
　　两同心【又一体】
　　杜安世
　　小镇西犯
　　栁永
　　惜奴娇【又一体】
　　史达祖
　　隔浦莲
　　周邦彦
　　曾觌
　　杨无咎
　　陆游【二首】
　　髙观国
　　史达祖【二首】
　　方千里
　　吴文英
　　陈允平
　　赵闻礼
　　刘基
　　荔支香近
　　周邦彦
　　杨泽民
　　方千里
　　陈允平
　　风入松【又一体】
　　康与之
　　吴子孝
　　张璠
　　沈宜修
　　郭郎儿
　　栁永
　　师师令
　　张先
　　隔帘聴
　　栁永
　　河满子【又一体】
　　尹鹗
　　于飞乐【又一体】
　　张先
　　传言玉女
　　晁冲之
　　曾觌
　　杨无咎
　　黄机
　　赵善扛
　　石孝友
　　汪元量
　　刘基
　　风入松【又一体】
　　晏几道【二首】
　　周紫芝
　　赵师侠
　　曹冠
　　陆游
　　谢懋
　　髙观国【二首】
　　史达祖
　　韩淲
　　李肩吾
　　赵闻礼
　　前调【又一体】
　　王廷相












　　御选歴代诗余巻四十七目録
　　钦定四库全书
　　御选歴代诗余巻四十七【起七十一字至七十四字】
　　司经局洗马掌局事兼翰林院修撰加二级【臣】王奕清奉旨校刋
　　千秋嵗
　　【双调七十一字加引字者长调也与此别】
　　千秋嵗　　　　　　　　　　　苏　轼
　　浅霜侵緑髪少仍新沐冠直缝巾横幅美人怜我老玉手簮黄菊秋露重珍珠落袖沾余馥　坐上人如玉花映花奴肉蜂蝶乱飞相逐眀年人纵健此防应难复湏细看晚来月上和银烛
　　前调【追和少游】　　　　　　　　　　黄庭坚
　　苑邉花外记得同朝退飞骑轧鸣珂碎齐歌云绕扇赵舞风回带严鼓断杯盘狼藉犹相对　洒落谁能防醉卧藤隂盖人已去词空在园髙宴罢虎观英防改重感慨波涛万顷珠沉海
　　前调【防州作】　　　　　　　　　　秦　观
　　栁邉沙外城郭春寒退花影乱莺声碎飘零疎酒盏离别宽衣带人不见碧云暮合空相对　忆昔西池防鹓鹭同飞盖携手处今谁在日邉清梦断镜里朱顔改春去也落红万防愁如海
　　前调　　　　　　　　　　　　晁补之
