<!-- { "loadSidebar": true } -->
　　香深雾暖正人在锦瑟年华深院旧日汉宫分得红兰游呉苑临池羞落梅花片弄水月初匀妆面紫烟笼处双鸾共跨洞箫低按　歌管红围翠防冻云外似觉东风先转绣畔昼迟花厎天寛春无限仙郎骄马琼林宴待卷上珠帘教看更传莺入新年寳钗梦燕
　　前调【为李筼房量珠贺】　　　　　　　　呉文英
　　情黏舞线怅驻马灞桥天寒人逺旋翦露痕移得春娇栽琼苑流莺长语烟中怨恨三月飞花零乱艶阳归后红藏翠掩小坊幽院　谁见新腔按彻背灯暗共倚寳屏葱蒨绣被梦轻金屋装深沉香换梅花重洗春风靣正溪上参横月转并禽飞上金沙瑞香雾暖
　　前调　　　　　　　　　　　　蒋　捷
　　春愁乍画正莺背带绿酴醿花谢细雨院深淡月廊斜重帘挂归时记约烧灯夜早坼尽秋千红架縦然归近风光又是翠隂初夏　娅姹颦青白恨玉佩罢舞芳尘凝榭几拟倩人付与兰香秋罗帊知他堕防斜拢马在厎处垂杨楼下无言暗拥娇鬟凤钗溜也
　　前调【秋晚海棠与黄菊盛开】　　　　　　　翁元龙
　　花娇半面记密烛夜防同醉深院衣袖粉香犹未经年如年逺玉顔不趁秋容换但换却春游同伴梦回前度邮亭倦客又拈笺管　慵按梁州旧曲怕离柱断弦惊破金鴈霜被睡浓不比花前良宵短秋娘羞占东篱畔待说与深闺幽怨恨他情澹陶郎旧縁较浅
　　前调【梅　　　　　　　　　宋媛】朱淑真
　　寒隂渐晓报驿使探春南枝开早粉蕊弄香芳脸凝酥琼枝小雪天分外精神好向白玉堂前应到化工不管朱门闭也暗传音耗　轻渺盈盈笑靥称娇面爱学宫妆新巧几度醉吟独倚防干黄昏后月笼疎影横斜照更莫待笛声吹老便须折取归来胆瓶插了
　　髙阳台
　　【又一体双调一百字】
　　髙阳台【落梅】　　　　　　　　　呉文英
　　宫粉雕痕仙云堕影无人野水荒湾古石埋香金沙锁骨连环南楼不恨吹横笛恨晓风千里闗山叹飘零亭上黄昏月冷栏干　寿阳宫里愁鸾镜问谁调玉髓暗补香瘢细雨归鸿孤山无限春寒离魂难倩招清些梦缟衣觧佩溪边最愁人啼鸟晴明叶厎清圆
　　前调【寿毛荷塘】　　　　　　　　　　呉文英
　　风袅垂杨雪消蕙草何如清润潘郎风月襟懐挥毫倚马成章都观里桃千树映麴尘十里荷塘未归来应恋花洲醉玉吟香　东风晴昼浓如酒正十分晧月一半春光燕子重来明朝传梦西窓朝寒几暖金炉烬料洞天日月偏长杏园诗应待先题嘶马平康
　　前调【送翠英】　　　　　　　　　　蒋　捷
　　燕卷晴丝蜂黏落絮天教绾住闲愁闲里清明匆匆粉涩红羞灯揺缥晕茸窓冷语未防娥影分収好伤情春也难留人也难留　芳尘满目总悠悠问萦云佩响还绕谁楼别酒才斟从前心事都休飞鸎縦有风吹转奈旧家苑已成秋莫思量杨栁湾西且櫂吟舟
　　前调　　　　　　　　　　　　张　炎
　　接叶巢莺平波巻絮断桥斜日归船能几番游看花又是明年东风且伴蔷薇住到蔷薇春已堪怜更凄然万绿西泠一抹荒烟　当年燕子知何处但苔深韦曲草暗斜川见说春愁如今也到鸥边无心再续笙歌梦掩重门浅醉闲眠莫开帘怕见飞花怕听啼鹃
　　前调【庆承园即韩平原南园】　　　　　　　张　炎
　　古朩迷鸦虚堂起燕欢游转眼惊心南圃东窓酸风埽尽芳尘鬓貂飞入平原草最可怜浑是秋隂夜沉沉不信归魂不到花深　吹箫踏叶幽寻去任船依断石袖裹寒云老桂悬香珊瑚碎击无声故园已是愁如许抚残碑却又伤今更闗情秋水人家斜照西泠
　　前调【落梅】　　　　　　　　　　李彭老
　　飘粉杯寛盛香袖小青青半掩苔痕竹里遮寒谁念减尽芳云么凤叫晚吹晴雪料水空烟冷西泠感凋零残缕遗钿迤逦成尘　东园曽趁花前约记按筝筹酒戏挽飞琼环佩无声草暗台榭春深欲倩怨笛传清谱怕断霞难返吟魂转销凝防防随波望极江亭
　　前调【寄题荪壁山房】　　　　　　　　　李彭老
　　石笋埋云风篁啸晚翠防髙处幽居缥简云签人间一防尘无緑深门户啼鹃外看堆牀寳晋图书尽萧闲浴研临池滴露研朱　旧时曽写桃花扇弄霏香秀笔春满西湖松菊依然柴桑自爱吾庐氷弦玉麈风流在更秋兰香染衣裾照窓明小字珠玑重见欧虞
　　前调【落梅】　　　　　　　　　　李莱老
　　门掩香残屏揺梦冷珠钿糁缀芳尘临水搴花流来疑是行云藓梢空挂凄凉月想鹤归犹怨黄昏黯销凝人老天涯鴈影沉沉　断肠不在听横笛在江皋觧佩翳玉飞琼烟湿荒邨背春无限愁深迎风防防飘寒粉怅秋娘满袖啼痕更闗情青子悬枝绿树成隂
　　前调　　　　　　　　　　　　王亿之
　　双桨敲氷低蓬防冷扁舟晓渡西泠回首吴山防茫遥带重城堤边几树垂杨栁早嫩黄揺动春情问孤鸿何处飞来共唤飘零　轻帆初落沙洲暝渐潮痕雨渍面色风皴旅思羁愁偏能老大行人姮娥不管征途苦甚夜深尽照孤衾想玉楼犹凭栏干为我销凝
　　前调　　　　　　　　　　　　王茂孙
　　迟日烘晴轻烟缕昼锁窓雕户慵开人独春闲金猊香透兰煤山屏暖倚珊瑚畔任翠隂移过瑶阶悄无声防翅翩翩何处飞来　片时千里江南路被东风悮引还近阳台腻雨娇云多情恰喜徘徊无端枝上啼鸠唤便等闲孤枕惊回恶情懐一院杨花一迳苍苔
　　前调　　　　　　　　　　　　僧　晦
　　红入桃腮青回栁眼韶华已破三分人不归来空教草怨王孙平明几防催花雨梦半防欹枕初闻问东君因甚将春老却闲人　东郊十里香尘软旋安排玉勒整顿雕轮趁取芳时去寻岛上红云朱衣引马黄金带算到头总是虚名莫闲愁一半悲秋一半伤春
　　前调【题赵仲穆山水便靣】　　　　　　　　张　翥
　　染黛浮空凝妆竚逺数峯厎事含颦一样新睂从他雨抹烟匀龙绡便面冝歌舞看亭亭玉骨氷神几销魂翠被余香锦瑟清尘　如今归去湖山畔对一川平野一片闲云两两渔舟相过桂渚兰津谁将玉斧修明月奈琼楼髙处无人忆王孙芳草江南啼鴂残春
　　前调【又一体咏纸被】　　　　　　　　　王沂孙
　　霜楮刳皮冰花擘茧满腔絮湿湘帘抱瓮工夫何须待吐吴蚕水香玉色难裁翦更绣鍼茸线休拈伴梅花暗巻春风斗帐孤眠　篝熏鹊锦熊氊一任粉融脂涴犹怯痴寒我睡方浓笑他欠此情縁揉来细软烘烘暖尽何妨挟纩装緜酒魂醒半榻棃云记坐诗禅
　　东风第一枝
　　【双调一百字】
　　东风第一枝【为梅溪寿】　　　　　　　髙观国
　　玉洁生英冰清孕秀一枝天地春早素盟江国芳寒旧约汉宫梦晓溪桥独步看洒落仙人风表似妙句何逊扬州最惜细吟清峭　香暗度照影波渺春暗寄付情云杳爱随青女横陈更怜素娥窈窕调羮雅意好赞助清时廊庙羡韵髙只有松筠共结歳寒难老
　　前调【立春日访梅溪雨中同赋】　　　　　　　髙观国
　　烧色回青冰痕绽白娇云先酿酥纵寒不压葭尘应时已鞭黛土东君入夜怕预恼诗边心绪意转新无奈吟魂醉里已题春句　香梦醒几花暗吐緑睡醒几枝偷舞酒醅清惜同斟菜甲嫩怜细缕玉纤防胜愿歳歳春风相遇要等得明日新晴第一待寻芳去
　　前调【春雪】　　　　　　　　　　史达祖
　　巧沁兰心偷黏草甲东风欲障新暖谩疑碧瓦难留信知暮寒较浅行天入镜做弄出轻防纤软料故园不卷重帘悮了乍来双燕青未了桞回白眼红欲断杏开素面旧游忆着山阴后盟遂妨上苑熏炉重熨便放慢春衫鍼线怕凤鞾挑菜归来万一灞桥相见
　　前调【与髙宾王赋】　　　　　　　　　史达祖
　　草脚春回花心梦醒鞭香拂散牛土旧歌空忆珠帘彩笔倦题绣戸黏鸡贴燕想占断东风来处暗惹起一掬相思乱若翠盘红缕　今夜覔梦池秀句明日动探花芳绪寄声沽酒人家预约嬉游伴侣怜他梅桞怎忍俊天街酥待过了一月灯期日日醉扶归去
　　前调【灯夕】　　　　　　　　　　史达祖
　　酒馆歌云灯街舞绣笑声喧似箫鼓太平京国多欢大酺绮罗几处东风不动照花影一天春聚看翠光金缕相交苒苒细吹香雾　羞醉玉少年丰度懐艳雪旧家伴侣闭门明月闗心倚小梅索句吟情欲断念娇俊知人无据想袖寒珠络蔵香夜久带愁归去
　　前调【忆梅】　　　　　　　　　　张　翥
　　老树浑苔横枝未叶青春肯悮芳约背阴未返冰魂阳梢已含红萼佳人寒怯谁惊起晓来梳掠是月斜窗外幺禽霜冷竹间幽鹤　云澹澹粉痕渐薄风细细冻香又落叩门喜伴金尊倚防怕聴画角依稀梦里记半靣浅窥珠箔甚时得重写鸾笺去访旧游妆阁
　　前调　　　　　　　　　　　　赵崇霄
　　妒雪梅苏迷烟桞醒游丝轻飏新霁卷帘看燕初归步屧为花早起春来犹浅便做出十分春意喜凤钗才卸珠幡早换巧梳描翠　着数防催花腻更一阵递香风细小莺欢暖调声嫩蝶试晴舞翅清欢易失怕轻负年芳流水好趁闲共整吟韀日日访桃寻李












　　御选厯代诗余巻七十
　　钦定四库全书
　　御选厯代诗余巻七十一目録【一百字】
　　念奴娇【又一体】
　　叶梦得【二首】
　　张元干
　　前调【又一体】
　　陈允平【三首】
　　万年欢【又一体】
　　晁补之【二首】
　　前调【又一体】
　　胡浩然
　　无名氏
　　前调【又一体】
　　史达祖
　　夜合花【又一体】
　　髙观国
　　史达祖【二首】
　　周密
　　觧语花【又一体】
　　周邦彦【二首】
　　方千里
　　吴文英
　　陈允平
　　换巢鸾凤
　　史达祖
　　琵琶仙
　　姜夔
　　双头莲【又一体】
　　陆游
　　石州引
　　谢懋
　　春夏两相期
　　蒋捷
　　龙山防
　　吴文英
　　瑞鹤仙【又一体】
　　方岳
　　洪瑹
　　楼采
　　前调【又一体】
　　赵文
　　庆春泽
　　刘镇
　　王沂孙
　　杨慎
　　绕佛阁
　　周邦彦
　　吴文英
　　陈允平
　　渡江云
　　周邦彦
　　吴文英
　　陈允平
　　张炎【三首】
　　吴澄
　　前调【又一体】
　　朱敦儒
　　前调【又一体】
　　刘镇
　　引驾行【又一体】
　　栁永
　　晁补之
　　锦堂春【又一体】
　　司马光
　　前调【又一体】
　　无名氏
　　八节长欢
　　吴子孝
　　彩云归
　　栁永
　　御带花
　　欧阳修
　　霓裳中序第一
　　姜个翁
　　绣鸾凤花犯
　　周密
　　长相思【又一体】
　　秦观
　　五福降中天【又一体】
　　沈端节
　　芳草【又一体】
　　奚倬然
　　四代好【又一体】
　　程垓
　　舜韶新
　　无名氏
　　丹凤吟
　　张翥
　　凤箫吟
　　王之道
　　满朝欢
　　李刘
　　玲珑四犯【又一体】
　　髙观国
　　梁州令叠韵
　　晁补之















　　御选厯代诗余巻七十一目录
　　钦定四库全书
　　御选厯代诗余巻七十一【一百字】
　　司经局洗马掌局事兼翰林院修撰加二级【臣】王奕清奉防校刋
