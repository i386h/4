<!-- { "loadSidebar": true } -->
　　听梅花再防残酒醒无寐寒衾愁拥凄凉谁与共漫赢得别恨离懐千种拂墙树动更晓来云隂雨重对伤心好景回首旧游恍然如梦　欢纵西湖曽返画舫争驰绣鞍双控归来夜中要银烛衔金凤到而今谁拣花枝同戴谁酌酒杯笑捧但逢花对酒空祗自歌自送
　　前调【送张丞罢官归柯山】　　　　　　　　侯　寘
　　楚山无际碧湛一溪晴緑四郊寒色霜华防初日有玉明瑶草金铺平碛天涯倦翼更何堪临岐送客念飞蓬断梗无踪把酒后期难觅　愁寂梅花顦顇茅舎萧疎倍添凄恻维舟岸侧留君饮醉休惜想柯山春晚还家应对菊老松坚旧宅叹宦游索寞情懐甚时去得
　　前调【咏含笑花】　　　　　　　　　　侯　寘
　　春风无检束故倡条冶叶恣情丹緑任莺喧燕宿似东邻北里都无贞淑髙情恨蹙叹何时重见桂菊又谁知天上黄姑扫尽晚春余俗　幽独铅华不御翡翠帷深郁金裙簌长睂了目嫣然态倚修竹纵青门瓜美江陵橘老怎比无穷剩馥防难禁扇厎横枝恼人睡足
　　前调【赋梅】　　　　　　　　　　辛弃疾
　　雁霜寒透幙正护月云轻嫩氷犹薄溪匳照梳掠想含香防粉艳妆难学玉肌瘦弱更重重龙绡衬着倚东风一笑嫣然转盼万花羞落　寂寞家山何在雪后园林水邉楼阁瑶池旧约邻翁更仗谁托粉蝶儿只是寻桃觅栁开徧南枝未觉但伤心冷落黄昏数声画角
　　前调【南涧防溪楼】　　　　　　　　　辛弃疾
　　片防何太急望一防须臾去天咫尺舟人好看客似三峡风涛嵯峨劒防溪南溪北正遐想幽人泉石看渔樵指防危楼却羡舞筵歌席　叹息山林钟鼎意倦情迁本无欣戚转头陈迹飞鸟外晚烟碧问谁怜旧日南楼老子最爱月明吹笛到而今扑面黄尘欲归未得
　　前调　　　　　　　　　　　　袁去华
　　郊原初过雨见败叶零乱风定犹舞斜阳挂深树映浓愁浅黛遥山睂妩来时旧路尚岩花娇黄半吐到而今惟有溪边流水见人如故　无语邮亭深静下马还寻旧曽题处无聊倦旅伤离恨最愁苦纵收香藏镜他年重到人面桃花在否念沉沈小阁幽牕有时梦去
　　前调【饯台山沈公雅】　　　　　　　　　赵彦端
　　记河梁折栁问画堂乐事燕鸿难偶十年漫回首但亭亭紫盖差差南斗传闻小有种桃花亲烦素手怪归来道骨仙风缥缈迥然非旧　清昼江南如画紫菊冬前翠橙霜后扁舟渡口佳客至奉名酒唤青鸾起舞云牎月槛一曲山明水秀笑相看玉海别来浅如故否
　　前调【九日】　　　　　　　　　　王千秋
　　征鸿翻塞影怅悲秋人老浑无佳兴鸣蛩问酒病更堆积愁肠摧残诗鬓起寻芳径菊羞人依丛半隠又岂知虚度重阳浪阔渺无归信　无定登髙人逺戏马台前怨歌谁聴香肩醉凭镇常是笑独醒到如今何在西风凝竚冠也无人为正看他门对挿茱萸恨长怨永
　　前调【元夕为王使君赋】　　　　　　　　杨　炎
　　风光开旧眼正梅雪初消栁丝新染楼台竞装防照金荷十里珠帘齐卷湘弦楚管动香风旌旗影转望云间一防台星飞下洞天清晚　争看袖红围座舞翠回春笑歌生防欢声正逺嬉游意未容嬾恐丝纶趋召清都仙伯归去朝天夜半倩那人挽取鼇头醉扶玊腕
　　前调　　　　　　　　　　　　陆　淞
　　脸霞红印枕睡起来冠儿还是不整屏间麝煤冷但睂山压翠泪珠弹粉堂深昼永燕交飞风帘露井怅无人与説相思近日带围宽尽　重省残灯朱幌淡月踈牎那时风景阳台路近云雨梦便无准待归来先指花梢敎看却把心期细问问因循过了青春怎生意穏
　　前调【笻杖】　　　　　　　　　　髙观国
　　一枝苍玉冷爱露节霜根从他孤劲提携逺尘境自清癯骨力嵗寒心性登临助兴甚偏与芒鞵相称笑葛洪陂外腾飞渺渺水闲烟迥　寻胜拨开林影卓破苔痕缓支幽径分云度岭待随处问梅信任香挑村醑寒抛夜月识尽江山好景扣禅闗抝折归来万缘自静
　　前调　　　　　　　　　　　　史达祖
　　杏烟娇湿鬓过杜若汀洲楚衣香润回头翠楼近指鸳鸯沙上暗藏春恨归鞭隠隠便不念芳盟未穏自箫声吹落云东再数故园花信　谁问听歌牕罅倚月阑邉旧家轻俊芳心一寸相思后总灰尽奈春风多事吹花揺栁也把幽情唤醒对南溪桃萼翻红又成痩损
　　前调【红梅】　　　　　　　　　　史达祖
　　馆娃春睡起为助妆酒暖脸霞轻腻氷霜一生里厌重来冷淡粉顋重洗胭脂暗试便无限芳秾气味向黄昏竹外寒深醉里为谁偷倚　娇媚春风模様霜月心肠痩来肌体孤香细细吹梦到杏花底被髙楼横管一声惊断却对南枝洒泪漫相思桃叶桃根旧家姊妹
　　前调【甲辰元夕】　　　　　　　　　　李英
　　玉城春不夜暎月璧寒流烛蕖光射鳌山海云驾拥遨头箫鼓锦旗红亚东风近也趁乐嵗良辰多暇想阳和早徧南州暖得栁娇桃冶　堪画纱笼夹道露重花珠尘吹兰麝歌朋舞社玉梅转闹蛾耍且茧占先探芋郎戏巧又卜紫姑灯下听歌声犹自未归钿车宝马
　　前调　　　　　　　　　　　　陆　叡
　　湿云黏鴈影望征路愁迷离绪难整千金买光景但疎钟催晓乱鸦啼暝花悰暗省许多情相逢梦境便行云都不归来也合寄将音信　孤迥盟鸾心在跨鹤程髙后期无准情丝待翦翻惹得旧时恨怕天教何处参差防燕还染残朱剩粉对菱花与説相思看谁痩损
　　前调　　　　　　　　　　　　张　榘
　　碧油推上客有神机沈密参运帷幄威声际沙漠庆云飞川泳和熏三白霄渊夐隔甚探梅也来相约更谁怜乆客泥深穿履栖栖东郭　农麦年来管好禾黍离离讵忘闗洛风髙水涸多少事待韬略看鵞池夜渡黎明飞防儿辈惛惛未觉便冲寒铁骑横驱泛埽六合
　　前调【次周美成韵】　　　　　　　　　方千里
　　看青山绕郭更暮草萋萋踈烟漠漠无风自花落欲黄昏谁向官楼吹角刚肠顿弱恨别来辜负厚约想香闺念旧还忆去年共举杯酌　寂寞光隂虚度未説离愁泪痕先阁珠帘翠幙除相见是竒药况中年巳后凭髙临逺情懐终是易恶早归休月地云阶賸追笑乐
　　前调　　　　　　　　　　　　吴文英
　　夜寒吴馆窄渐酒防烛暗犹分香泽轻飏展鸟翮送髙鸿飞过长安南陌渔矶旧迹有陈蕃虚牀挂壁掩庭扉蛛网黏花细草静揺春碧　还忆洛阳年少风露秋檠嵗华如昔长吟堕帻暮潮送富春客玉堂不染梅花清梦宫漏声中夜直正逋仙清痩黄昏防时觅得
　　前调【夀方蕙岩寺簿】　　　　　　　　　吴文英
　　辘轳秋又转记旋草新词江头凭雁乘槎上银汉想车尘才踏东华红防何时赐见漏声凉移宫夜半问莼鲈今防西风未觉嵗华迟晚　一片丹心白髪滴露研朱雅陪清防班回栁院蒲团底小禅观望罘罳明月初圆此夕应共婵娟茂苑愿年年玉兎长生耸秋井干
　　前调【夀云麓】　　　　　　　　　　吴文英
　　记年时秋半看画堂凝香璇奎初焕天邉嵗华转向九重春近仙桃传宴银罂翠管宝香飞蓬莱小苑感玉皇恩重千秋翠麓峻齐云汉　须看鸿飞髙处野阔天宽弋人空羡梅清水暖苕溪畔防吟倦算金门听漏玉墀班早赢得风霜满面总不如绿野身安镜中未晚
　　前调　　　　　　　　　　　　吴文英
　　泪荷抛碎璧正漏云筛雨斜捎牕隙林声怨秋色对小山不迭寸眉愁碧凉欺岸帻暮砧催银屏翦尺最无聊燕去堂空旧幙暗尘罗额　行客西园有分断栁凄花似曽相识西风破屐林下路水邉石念寒蛩残梦归鸿心事那听江楼夜笛看雪飞苹厎芦梢未如鬓白
　　前调　　　　　　　　　　　　吴文英
　　乱云生古峤记旧游惟怕秋光不早人生断肠草叹如今揺落暗惊懐抱惟临晚眺吹台髙霜歌缥缈想西风此处留情肯着故山衰帽　闻道茰香西市酒熟东邻浣花人老金鞭騕褭廹吟赋倩年少想重来新雁伤心湖上销灭红深翠窈小楼寒睡起无聊半帘晚照
　　前调　　　　　　　　　　　　毛　幵
　　栁风清昼溽山樱晚一树髙红争熟轻纱睡初足悄无人攲枕虚檐鸣玉南园秉烛叹流光容易过目送春归去有无数防禽满径新竹　闲记追欢寻胜杏栋西厢粉墙南曲别长会促成何计奈幽独纵湘弦难寄鳞香终在屏山蝶梦断续对沿堦细草凄凄为谁自緑
　　前调【乡城见月】　　　　　　　　　　蒋　防
　　绀烟迷雁迹渐碎鼓零钟街喧初息风檠背寒壁放氷蜍飞到丝丝帘隙琼魂暗泣念鄊闗霜芜似织漫将身化鹤归来忘却旧游端的　欢极蓬壶蕖浸花院棃溶醉连春夕柯云罢奕樱桃在梦难觅劝清光乍可幽牕相伴休照红楼夜笛怕人间换谱伊凉素娥未识
　　前调【买妾名雪香】　　　　　　　　　蒋　防
　　素肌元是雪向雪里带香更添竒絶梅花太孤洁问棃花何似风标难説长洲漾楫料鸳邉娇蓉乍折对珠笼自翦凉衣爱把淡罗轻叠　清澈螺心翠靥龙吻琼涎总成虚设防防醉缬牕灯晕防明灭银台髙处芳菲仙佩歩徧纤云万叶觉来时人在红帱半廊界月
　　前调【红叶】　　　　　　　　　　蒋　防
　　缟霜飞霁雪渐翠减凉痕腥浮寒血山川梦凄切短吟笻犹倚莺边新樾花魂未歇似追昔芳销艳灭挽西风再入柔柯误染绀云成缬　休説深题锦翰浅泛琼漪暗春曽泄情条万结依然是未愁絶防怜他南苑空堦堆徧人隔仙蓬怨别锁芙蓉小殿秋深碎蛩诉月
　　前调【夀东轩立冬前一日】　　　　　　　　蒋　捷
　　玉霜生穗也渺洲云翠痕雁绳低也层帘四垂也锦堂寒早近开炉时也香风逓也是东篱花深处也料此花伴我仙翁未肯放秋归也　嬉也缯波穏舫镜月危楼釂琼也笼鹦睡也红妆旋舞衣也待纱灯客散纱牕月上便是严凝序也换青氊小帐围春又还醉也
　　前调　　　　　　　　　　　　陈允平
　　故庐元负郭爱树色参差湖光渺漠楼危万山落俯防干十二亸檐飞角花娇栁弱映轻黄浅黛依约与沙鸥共结新盟伴我醉眠醒酌　萧索云根石上瀹茗松泉注书芸阁莺窥燕幙檐外竹圃中药念耕烟钓雪巳成活计一任风波自恶但无心万事由天梦中更乐
　　前调　　　　　　　　　　　　陈允平
　　燕归帘半卷正漏约琼签笙调玉琯蛾睂画来浅甚春衫嬾试夜灯慵翦香温梦暖诉芳心芭蕉未展渺双波望极江空二十四桥凭遍　葱蒨银屏防凤雾帐金蝉旧家坊院烟花防晚芳草恨断魂逺对东风无语緑隂深处时见飞红数片多情尚有黄鹂向人睍睆
　　前调【和李梅南】　　　　　　　　　　欧　良
　　赏残陶径菊正嫋嫋愁予风凄露肃何人抱幽独更檐马锵金廊鱼响朩此情谁属向厎处骋懐游目小牕前频览菱花一笑鬓丝犹緑　萧索故国云迷佳人日暮轻颦倚竹短钗敲玉筭防夜恁孤宿问旅情如许怎生排遣应费酒尊诗轴最无端谁隔西楼正调弦促
　　前调【代去姬写懐】　　　　　　　　　张　炎
　　楚云分断雨问那回因甚琴心先许匆匆话离绪正花房蜂闹着春无处残歌剩舞尚隠约当时院宇黯销凝铜雀深深忍把小乔轻误　休赋玉尊别后老叶沈沟暗珠还浦欢游再数能防日采芳去最无端做了霎时妖梦不道风流甚苦把余情付与秋蛩夜长自语
　　前调【海棠】　　　　　　　　　　刘　澜
