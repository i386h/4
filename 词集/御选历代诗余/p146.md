<!-- { "loadSidebar": true } -->
　　津鼓匆匆犹记得故人相送春江上鸟啼花影马嘶香鞚情逐阳关金缕断泪和杨栁春丝重算别来防度月明时相思梦　山万疉愁睂耸春一防归心动问风俦月侣有谁逰从百里家山明日到一尊芳酒今宵共任楼头吹尽五更风梅花弄
　　前调　　　　　　　　　　　　萨都拉
　　六代繁华春去也更无消息空怅望山川形胜已非畴昔王谢堂前双燕子乌衣巷口曽相识听夜深寂寞打空城春潮急　思往事愁如织懐故国空陈迹但荒烟衰草乱鸦斜日玉树歌残秋露冷胭脂井坏寒螀泣到如今惟有蒋山青秦淮碧
　　前调【钱舜举桃花折枝】　　　　　　　　张　翥
　　前度刘郎重来到都燕麦回首地暗香销尽暮云低碧啼鸟犹知人怅望东风不管花狼籍又凄凄红雨夕阳中空相忆　繁华梦浑无迹丹青笔还留得恍一枝长见故园春色尘世事多吾欲避武陵路逺谁能觅但有山可隠便须归栽桃客
　　前调　　　　　　　　　　　　张　埜
　　风雨潇潇便酿出新凉庭院人乍起一簪秋叶不堪裁翦翠幄渐雕槐影痩红衣半老蕖香浅到秋来何止沈休文难消遣　鸿鴈杳音尘断空极目烟波满想故人此际画防凭徧别久防将情做梦归迟一向恩成怨对西风无语黯消魂行云逺
　　前调　　　　　　　　　　　　张半湖
　　新緑池塘一两点荷花微雨人正静桐隂竹影半侵庭戸欹枕未圆蝴蝶梦隔牎时听幽禽语卷纱帏随意理琴丝黄金缕　鲛绡扇轻轻举龙涎饼微微炷向水晶宫里坐消袢暑剥啄微敲棋子响莺儿林里惊飞去最好是活水瀹新茶醒春醑
　　前调【玉簮花】　　　　　　　　　　张　雨
　　玉导纤长顿化作云英香荚风弄影緑鬟撩乱搔头斜插璞小还思钗燕竝丛幽略比蕉心狭看柔须点缀半开时微烘蜡　冰筯痩琼林滑芳径底谁偷搯怕夜凉消得锦围红匝鵞管不禁仙露重蜂脾胜借清香发待使君絶妙好词成须弹压
　　前调【寻梅未开】　　　　　　　　　　呉子孝
　　日日轻寒都勒住江南春色无可奈风力颠狂雨丝霂霡淑气纵生冰底暖韶光未见枝头溢问水边何防有梅花浑无迹　山雾重村烟积日影淡莺声涩幽香和嫩蕊冻葩难拆身老不嫌妍景晚鬓衰巳先琼葩白待晴和载酒赏芳菲穷南陌
　　前调【棃花】　　　　　　　　　　杨　慎
　　露重风香韶华浅玉林无叶谁翦碎徧地琼瑶满园蝴蝶娇涙一枝春帯雨粉英千片光凝雪伴秋千影里月明中伤离别　花在手肠如结人对酒情难说忆故园游赏清明时节今日相逢滇海上惊看烂漫开正月更收灯庭院峭寒天啼鹃歇
　　前调　　　　　　　　　　　　文徴明
　　漠漠轻隂正梅子弄黄时节最恼是欲晴还雨乍寒又热燕子棃花都过也小楼无奈伤春别傍防干欲语更沈吟终难说　一防点杨花雪一片片榆钱荚渐西垣日隐晚凉清絶池面盈盈清浅水栁梢淡淡黄昏月是何人吹彻玉参差情凄切
　　前调　　　　　　　　　　　　施绍莘
　　雨饭风衣已冬残犹是行客云水暗晩风刚顺晚潮尤逆树里渔家遮又出天南烟火斜还直看桥头水鹳立如人蒹葭白　穷乡路转荒僻防十里无人迹但乱鸦枯树惨吾行色恶浪防堆惊橹失前山一片当船黒叹年来南北与东西身如织
　　前调【七夕】　　　　　　　　　　钱继章
　　一士萧凉陈筦簟小庭闲坐良宵静与排果栁州余课儿讶银河无一帯客占喜宿刚双个道年年此际订佳期空传播　霓佩怯罡轮簸云裳冷昏参度怕广寒孤枕有人相妒天上自无情债满人间不免风流过叹独携憔悴庾楼来谁酬和
　　前调【东河道中】　　　　　　　　　　俞　彦
　　荏苒征途马首外黄埃飞灭渐初夏麦含西陇草薰南陌平楚淡烟迷去鹜乱山落照闻啼鴂正玉騘飘泊未归来心慵怯　名与利多生刼劳和恨他生业怕镜中不似去家时节残月一鞭乡梦断暮云千里音书歇想故园莫道不曽愁愁今絶
　　前调　　　　　　　　　　　　王彦
　　眼角眉端谁道是便成抛散怕向那定情帘下诉愁牎畔防度缷装垂手望无端梦觉低声唤猛思量此际正天涯啼珠溅　欲寄语加餐饭难嘱付凭鱼鴈隔云山牵挽寸心如线善病每逢春月卧长愁多向花前叹况如今憔悴已难堪何曾惯
　　前调【赠别画史】　　　　　　　　　　钱光绣
　　防幅生绡都染出吴山楚水还记得巫霜万叠滇云千里小艇疾飞江左右芒鞵踏遍天头尾想而今握管尚依然拈来是　酒到手杯如洗钱在握囊无寄算秖余白发数茎而已适兴浑忘交雅俗浩歌不觧音商徴道黯然此别便销魂庸人耳
　　前调　　　　　　　　　　　　于玉班
　　絶胜西园管领取四时春色消受了半榻云山一帘风月鸟弄清声倾耳细酒行红袖传杯急问髙歌座上最谁多江南客　灯再翦壶频滴言欲尽情偏切怪天涯同调非琴非瑟兰室止縁兰谊暖青衫肻为青楼匹待话残今夜月西倾东方白
　　前调　　　　　　　　　　【明媛】叶纨纨
　　秋色澄清烟光浄碧天寥廓正此际荒凉满眼嵗华揺落镜里流光私自惜瑶台无路愁难托奈新来秋鬓不胜愁浑萧索　问何处堪栖泊想蕙帐悲猿鹤更疎篱丛菊草堂风箨无那都成虚负了尘劳客梦何时却被西风消息暗惊心空思着
　　前调【夏景　　　　　　　　明媛】呉　朏
　　雨抹荷池添艳了闹红稠緑更帯着牵鱼藻鉴浮波鳬玉榴火辞枝焚碧藓蝉声送逺翻新曲向幽轩一枕梦惊回风敲竹　丝雨霁轻凉足残照短纎红续渐云遮津口烟黏山麓凉月照人心似水此身拟向清虚蹴记广寒庭畔素衣中曽相熟

　　御选歴代诗余巻五十六
　　钦定四库全书
　　御选歴代诗余巻五十七目録【起九十四字至九十五字】
　　六么令
　　晏几道【三首】
　　栁永
　　贺铸
　　周邦彦
　　辛弃疾【二首】
　　方千里
　　吴文英
　　周密【二首】
　　陈允平
　　李琳
　　玊漏迟
　　宋祁
　　程垓
　　吴文英【二首】
　　周密
　　张炎
　　何梦桂
　　元好问
　　刘因
　　张翥
　　白朴
　　张埜
　　刘基
　　无名氏
　　尾犯
　　秦观
　　赵以夫
　　吴文英
　　满江红【又一体】
　　杜衍
　　前调【又一体】
　　苏轼【二首】
　　李婴
　　前调【又一体】
　　辛弃疾
　　前调【又一体】
　　赵鼎
　　李昴英
　　应天长【又一体】
　　栁永
　　叶梦得
　　无名氏
　　汉宫春【又一体】
　　彭元逊
　　金浮图
　　尹鹗
　　倾杯乐
　　栁永
　　留客住
　　周邦彦
　　凄凉犯【又一体】
　　张炎【二首】
　　露华【又一体】
　　王沂孙
　　张炎
　　雪明鳷鹊夜
　　宋徽宗
　　天香
　　毛滂
　　步月
　　施岳
　　玊连环【又一体】
　　冯艾子
　　征招
　　彭元逊
　　一枝春
　　周密【二首】
　　张炎
　　张翥
　　无名氏
　　江南好【又一体】
　　吴文英
　　雪梅香
　　栁永
　　惜秋华【又一体】
　　吴文英
　　芙蓉月
　　赵以夫
　　古香慢
　　吴文英
　　红情
　　栁永
　　埽花逰【又一体】
　　周邦彦
　　杨无咎
　　方千里
　　杨泽民
　　吴文英【五首】
　　陈允平
　　王沂孙【三首】
　　张炎【二首】
　　张翥
　　邵亨贞
　　张半湖

　　御选歴代诗余巻五十七目録
　　钦定四库全书
　　御选歴代诗余巻五十七【起九十四字至九十五字】
　　司经局洗马掌局事兼翰林院修撰加二级【臣】王奕清奉防校刋
　　六么令
　　【一名緑腰一名録要一名乐世双调九十四字杨慎谓义取六博么即枭也按碧鸡漫志载六么名緑腰吐番传曰奏凉州六么杂曲琵琶録曰緑腰本録要也乐工进曲令録其要者唐人诗琵琶先采六么头逡廵弹得六么彻六么水调家家唱宋人词亦云六么催拍盏频传贪看六么花十八皆于杨慎説无涉也】
　　六么令　　　　　　　　　　　晏几道
　　緑隂春尽飞絮绕香阁晩来翠眉宫様巧把逺山学一寸狂心未説已向横波觉画帘遮匝新翻曲妙暗许闲人带偷搯　前度书多隠语意浅愁难荅昨夜诗有囬文韵险还慵押都待笙歌散了记取留时霎不消红蜡闲云归后月在庭花旧防角
　　前调　　　　　　　　　　　　晏几道
　　雪残风信悠飏春消息天涯倚楼新恨杨栁几丝碧还是南云鴈少锦字无端的寳钗瑶席彩弦声里作尊前未归客　遥想踈梅此际月厎香英拆别后谁绕前溪手拣繁枝摘莫道伤髙恨逺付与临风笛尽堪愁寂花时往事更有多情个人忆
　　前调　　　　　　　　　　　　晏几道
　　日髙春睡唤起嬾妆束年年花落时惯得春眠足学唱宫梅便好更防银笙逐黛蛾低緑堪教一恨却似江南旧时曲　常记东楼夜雪翠幙遮红烛还是芳酒杯中一醉光隂促曽笑阳防梦短无计怜香玉此欢难续乞求歌罢借取归云画堂宿
　　前调　　　　　　　　　　　　栁　永
　　澹烟残照揺曵溪光碧溪边浅桃深杏迤逦探春色昨夜扁舟泊处枕簟当滩碛波声渔笛惊回好梦梦里欲归归不得　展转翻成无寐因此伤行役思念多媚多娇咫尺千山隔都为深情宻爱不忍轻离拆好天良夕鸳帏寂静算得也应暗思忆
　　前调　　　　　　　　　　　　贺　铸
　　梦云萧散帘卷画堂晓残熏烬蜡隠映绮席金壶倒尘送行鞭袅袅醉指长安道波平天渺兰舟欲上回首离愁满芳草　已恨归期不早枉负狂年少无奈风月多情此去应相笑心记新声缥缈翻足相思调明年春早宛溪杨栁依旧青青为谁好
　　前调【重阳】　　　　　　　　　　周邦彦
　　快风收雨亭馆清残燠池光静横秋影岸栁如新沐闻道宜城酒美昨日新醅熟轻镳相逐冲泥防马来折东篱半开菊　华堂花艶对列一一惊郎目歌韵巧共泉声间杂瑽琤玊惆怅周郎已老莫唱当时曲幽欢难卜明年谁健更把茱茰再三嘱
　　前调【送陆徳隆侍亲东归】　　　　　　　　辛弃疾
　　酒羣花队攀得短辕折谁怜故山归梦千里莼羮滑便整松江一棹检防能言鸭故人欲接醉懐霜橘堕地金圆醒时觉　长喜刘郎马上肻听诗书説谁对叔子风流直把曹刘压更看君侯事业不负平生学离肠愁怯送君归后细写茶经煮香雪
　　前调【用前韵】　　　　　　　　　　辛弃疾
　　倒冠一笑华发玊簮折阳关自来凄断却怪歌声滑放浪儿童归舍莫恼比邻鸭水连山接看君归兴如醉中醒梦中觉　江上吴侬问我一一烦君説忍使尊酒频空賸欠珍珠压手把渔竿未穏长向沧浪学问愁谁怯可堪杨栁先作东风满城雪
　　前调　　　　　　　　　　　　方千里
　　照人明艳肌雪消繁燠娇云慢垂柔领绀发浓于沐微晕红潮一线拂向桃腮熟羣芳难逐天香国艳恰比春兰共秋菊　当时相见恨晩彼此萦心目别后空忆仙姿路隔吹箫玊何处防干十二缥缈阳防曲佳期重卜都将离恨与尊前细留嘱
　　前调【七夕】　　　　　　　　　　吴文英
