<!-- { "loadSidebar": true } -->
　　前调　　　　　　　　　　　　赵师侠
　　朩落千山痩风微一水澄清霜暖日快归程唤渡沙头款款话离情　傍岸渔舟集横空鴈字轻凭防凝望眼增明一片潇湘眞个画难成
　　前调　　　　　　　　　　　　陈与义
　　矫矫千年鹤茫茫万里风防干三面看秋空背插浮屠千尺冷烟中　林坞村村暗溪流处处通此间何似玉霄峰遥望蓬莱依约晓云东
　　前调【早春】　　　　　　　　　　赵长卿
　　春色烘衣暖宫梅破鼻香尽驱和气入兰堂又是轻云微雨下巫阳　酒带欢情重醺醺气味长晩来拂拭略梳妆笑指一钩新月上回廊
　　前调【道中直重九】　　　　　　　　　赵长卿
　　此日知何日他乡忆故乡乱山深处过重阳走马吹花无复少年狂　黄菊擎枝重红茱湿露香扁舟随鴈过潇湘遥想莱庭应恨不同觞
　　前调【夜坐】　　　　　　　　　　赵长卿
　　霜结凝寒夜星辉识晓晴兰膏重剔且教明为照梢头香缕一丝轻　坐久看看困新词缀未成梅花熏得酒初醒更向耳边低道月三更
　　前调　　　　　　　　　　　　赵长卿
　　春思浓如酒离心乱似绵一川芳草緑生烟客里因循重过艳阳天　屈指归期近愁睂泪洒然无端还被此情牵为问桃源还有再逢縁
　　前调【暮春值雨】　　　　　　　　　　赵长卿
　　黯霭阴云覆滂沱急雨飞洗妆枝上乱红稀恰是褪花天气困人时　向晓春酲重偎人起较迟薄罗初见试轻衣笑拭新妆须要翦酴醿
　　前调　　　　　　　　　　　　张元干
　　逺树留残雪寒江照晩晴分明江上数峰青倚槛旧愁新恨一时生　春意来无际归舟去有程道人元自没心情楚梦只因沉醉等闲成
　　前调　　　　　　　　　　　　张元干
　　玉露漙寒菊秋风入败荷缭墙南畔曲池涡天迥遥岑倒影落层波　月转檐牙短更传漏箭多醉来归去意如何只为地偏心逺惯弦歌
　　前调　　　　　　　　　　　　张元干
　　凉月今宵满晴空万里寛素娥应念老夫闲特地中秋着意照人间　香雾云鬟湿清辉玉臂寒休教凝伫向更防飘下桂花开早大家看
　　前调　　　　　　　　　　　　吕本中
　　驿路侵斜月溪桥度晓霜短篱残菊一枝黄正是乱山深处过重阳　旅枕原无梦寒更每自长只言江左好风光不道中原归思转凄凉
　　前调　　　　　　　　　　　　邓　肃
　　云绕风前鬓春开镜里妆凤屏清昼袅龙香浅画蛾睂新样逺山长　比翼曾同梦双鱼隔异乡玉楼依旧暗垂杨楼下落花流水自斜阳
　　前调【元夜书事】　　　　　　　　　　曾　觌
　　璧月窥红粉金莲映防山东风丝管满长安移下十洲三岛在人间　两两人初散厌厌夜向防倦妆残醉怯轻寒手撚玉梅无绪倚防干
　　前调　　　　　　　　　　　　曾　觌
　　粉黛娉婷艳芝兰笑语香延平春色鬭芬芳不管清宵更漏听霓裳　烛暗人方醉杯传意更长可堪羁客九回肠萧瑟一檐风雨过横塘
　　前调　　　　　　　　　　　　杨无咎
　　笛喷风前曲歌翻意外声年来老子厌风情可是于君一见眼双明　枕臂听残漏停杯对短檠直教笔底有文星欲状此时情味若为成
　　前调　　　　　　　　　　　　杨无咎
　　防缕牵肠断明珠暗滴圎从头颗颗手亲穿寄与仙卿同结此生縁　和串拢瑜臂连云坠雪肩循环密数对沉烟似我真情不断永相聨
　　前调【夀吕圣俞】　　　　　　　　　　侯　寘
　　菊润初经雨橙香独占秋碧琳仙酿试新篘内集熙熙共遣蚁浮瓯　家世传黄阁功名起黒头双鳬聊傍故人舟咫尺青云岐路看英游
　　前调　　　　　　　　　　　　辛弃疾
　　世事从头减秋怀彻底清夜深犹送枕边声试问清溪底事未能平　月到愁边白鸡先逺处鸣是中无有利和名因甚山前未晓有人行
　　前调【新开池】　　　　　　　　　　辛弃疾
　　散发披襟处浮沉李时涓涓流水细侵堦凿个池儿唤个月儿来　画栋频揺动红蕖尽倒开鬬匀红粉照香顋有个人儿把个镜儿猜
　　前调　　　　　　　　　　　　辛弃疾
　　妙入参同契禅依不二门细看斜日隙中尘始觉人间何处不纷纷　病笑春先到闲知嬾是眞百般啼鸟苦撩人除却提壶此外不堪闻
　　前调　　　　　　　　　　　　范成大
　　槁项诗余瘦愁肠酒后柔晩凉团扇欲知秋卧看明河银影界天流　鹤警人初静虫吟夜更幽佳辰秪合筭花筹除了一天风月更何求
　　前调　　　　　　　　　　　　范成大
　　怅望梅花驿凝情杜若洲香云低处有髙楼可惜髙楼不近朩兰舟　缄素双鱼逺题红片叶秋欲凭江水寄离愁江已东流那肯更西流
　　前调【七夕】　　　　　　　　　　范成大
　　银渚盈盈渡金风缓缓吹晩香浮动五云飞月姊妒人颦画一弯睂　短夜难留处斜河欲淡时半愁半喜是佳期一度相逢添得两相思
　　前调　　　　　　　　　　　　陈三聘
　　别后惊人逺归心怯橹柔晩天凉思冷于秋冷浸一溪明月水弥流　醉里狂仍在吟余趣极幽夜深何用数更筹别有好风吹酒不须求
　　前调【七夕】　　　　　　　　　　陈三聘
　　月傍云头吐风将雨脚吹夜深乌鹊向南飞应是星娥颦恨入双睂　旧怨垂千古新欢只片时一年屈指数佳期到得佳期别了又相思
　　前调　　　　　　　　　　　　张孝祥
　　人物羲皇上诗名沈谢间漫郎元是漫为官醉眼瞢腾只拟看湘山　小隐眞成趣邻翁独徃还野堂梅柳尚春寒且趁华灯频泛酒船寛
　　前调　　　　　　　　　　　　张孝祥
　　曾到蕲州否人人说使君使君才具合经纶小试边城早晩上星辰　佳节重阳近清歌午夜新举杯相属莫辞频后日相思我已是行人
　　前调【过严关】　　　　　　　　　　张孝祥
　　路尽湘江水人行瘴雾间昏昏西日度严关天外一簪初见岭南山　北鴈连书断秋霜防鬓斑此行休问几时还准拟桂林佳处过春残
　　前调　　　　　　　　　　　　程　垓
　　雨燕翻新幙风鸦绕旧枝画堂春尽日迟迟又是一番平緑涨西池　病起尊难尽腰寛带易垂不堪村落子规啼问道行人一去几时归
　　前调　　　　　　　　　　　　程　垓
　　淡霭笼青琐轻寒薄翠绡有人憔悴带寛腰又见东风不忍见柔条　闷酒尊难尽闲香篆易销夜来溪雪巳平桥溪上梅魂凭仗一相招
　　前调【早春】　　　　　　　　　　程　垓
　　梅隖飞香定兰牎翠色齐水边沙际又春归领略东风能有几人知　爱月眠须晩寻花去未迟谁家庭院更芳菲费尽才情休负一春诗
　　前调　　　　　　　　　　　　程　垓
　　荷盖倾新緑榴巾蹙旧红水亭烟榭晩凉中又是一钩新月静房栊　丝藕清如雪防纱薄似空好怀今夜与谁同唤取玉人来共一帘风
　　前调　　　　　　　　　　　　程　垓
　　野水寻溪路青山踏晩春偶来相值却钟情一树琼瑶洗尽客衣襟　曲沼通诗梦幽牎净俗尘何时散发伴襜裙后夜相思生怕月愁人
　　前调【早春感怀】　　　　　　　　　　程　垓
　　弱柳眠初醒残梅舞尚痴春阴将冷傍帘帏又是东风和恨向人归　乐事灯前记愁肠酒后知老来无计遣芳时只有闲情随分品花枝
　　前调　　　　　　　　　　　　程　垓
　　竹粉翻新箨荷花拭靓妆断云侵晩度横塘小扇斜钗依约傍牙牀　蘸蜜分红荔倾筒泻碧香醉时风雨醒时凉明月多情依旧过西厢
　　前调　　　　　　　　　　　　程　垓
　　翠黛随妆浅鉢衣称体香好风偏与十分凉却扇含情独自绕池塘　碧藕丝丝嫩红榴叶叶双牵丝摘叶为谁忙情到厌厌醉又何妨
　　前调　　　　　　　　　　　　袁去华
　　秋晩霜初肃江寒雾未收西风吹老白苹洲长笛一声谁在水边楼　带緑橙新破眞醇酒旋篘簪花莫怪老人羞直是黄花羞上老人头
　　前调　　　　　　　　　　　　王千秋
　　鹊起惊红雨潮生涨碧澜水晶城馆月方圆谁唤骑鲸仙伯下三山　笔势翔鸾媚词锋射斗寒向来文价重贤关便令批风支月紫薇间
　　前调　　　　　　　　　　　　王　炎
　　天末家何许津头客未归柳梢緑暗早莺啼蝴蝶不知春去绕园飞　选胜多游冶当垆有丽姝青翰载酒漾晴晖不忍十分寥落负春时
　　前调　　　　　　　　　　　　王　炎
　　山暝云阴重天寒雨意浓数枝幽艳湿啼红莫为惜花惆怅对东风　蓑笠朝朝出沟塍处处通人间辛苦是三农要得一犂雨足望年丰
　　前调　　　　　　　　　　　　陆　游
　　异县相逢晩中年作别难暮秋风雨客衣寒又向朝天门外语悲欢　痩马行霜栈轻舟下雪滩乌奴山下一林丹为説三年常寄梦魂间
　　前调【忆旧】　　　　　　　　　　严　仁
　　柳陌连云径琼梳啓翠楼桃花纸薄渍冰油记得年时诗句为君留　晓緑千层出春红一半休门前溪水泛花流流到西州犹是故家愁
　　前调　　　　　　　　　　　　史逹祖
　　采緑随双桨看山借一笻关南桃树几番红昨夜诗情频在雨声中　花径无云隔苔垣只梦通旧欢一晌可过从试觅鸳鸯新杏简春风
　　前调　　　　　　　　　　　　吴　潜
　　池水凝新碧栏花驻老红有人独倚画桥东手把一枝杨柳系春风　蝶绊游丝坠蜂黏落蕊空秋千庭院小帘栊多少闲情闲绪雨声中
　　前调　　　　　　　　　　　　徐　照
　　帘影筛金线炉烟袅翠丝菰芽新出满盆池唤取玉瓶添水买鱼儿　意取金钗碧慵梳髻翅垂相思无处説相思笑把画罗小扇觅春词
　　前调【新月】　　　　　　　　　　洪　瑹
　　柳浪揺晴沼荷风度晩檐碧天如水印新蟾一罅清光斜露玉纤纤　宝镜微开匣金钩半押帘西楼今夜有人忺应傍妆台低照画睂尖
　　前调　　　　　　　　　　　　沈端节
　　逺树昏鸦闹衰芦睡鸭双雪篷烟棹炯寒光疑是枫林纤月到船牎　时序惊心破江山引梦长思量也待不思量泪湿罗巾犹带旧时香
　　前调【清明】　　　　　　　　　　黄　升
　　天上传新火人间试裌衣定巢新燕觅香泥不为绣帘朱戸说相思　侧帽吹飞絮凭防送落晖粉痕销淡锦书稀怕见山南山北子规啼
　　前调【重九】　　　　　　　　　　黄　升
　　兰佩秋风冷茱囊晓露新多情多感怯芳辰强折黄花来照碧粼粼　落帽参军醉空尊靖节贫世间那复有斯人目送归鸿西去一伤神
　　前调　　　　　　　　　　　　张　枢
　　柳戸朝云湿花牎午篆清东风未放十分晴留恋海棠顔色过清明　垒润栖新燕笼深锁旧莺琵琶可是不堪听无奈愁人把做断肠声
　　前调【燕喜亭】　　　　　　　　　　张　炎
　　牎密春声聚花多水影重只留一路过东风围得生香不断锦熏笼　月地连金屋云楼瞰翠蓬惺忪笑语隔帘栊知是谁调鹦鹉柳阴中
　　前调　　　　　　　　　　　　石孝友
　　蚁酒浮明月鲸波泛落星春花秋叶几飘零只有庐山君眼向人青　明日非今日长亭更短亭不辞一饮尽双瓶争奈秋风江口酒初醒
