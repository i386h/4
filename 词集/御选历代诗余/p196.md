<!-- { "loadSidebar": true } -->
　　前调【抵吴寄旧友】　　　　　　　　　张　炎
　　分明栁上春风眼曽看少年人老雁拂沙黄天垂海白野艇谁家昏晓惊心梦觉漫慷慨悲歌赋归不早想得相如此时终是倦游了　经行防度怨别酒痕消不尽空被花恼茂苑重来竹溪深隐还胜飘零多少覉懐埽尚识得妆楼那回苏小寄语鸥盟问春何处好
　　前调【饯于夀道应举】　　　　　　　　　张　炎
　　防年槐市槐花冷天风又还吹起故箧重寻闲书再整犹记灯牎滋味浑如梦里见説到如今早催行李快买扁舟第一桥邉趁流水　阳闗须是醉酒栁条休要折争似攀桂旧有家声荣看世美方了平生英气琼林宴喜带雪絮归来满庭春意事业方新大鹏九万里
　　前调【遥岑对碧为陆起潜赋】　　　　　　　张　炎
　　翠屏缺处添竒观修眉逺浮孤碧天影防茫烟痕黯淡不与千峰同色凭髙望极向帘幙中间冷光流入料得吟僧数株松下坐苍石　泉源犹是故迹煮茶曽咏古还记游歴调水符闲登山屐在却倚阑干斜日轻隂易失看飘忽风云晦明朝夕为我飞来傍江横峭壁
　　前调【为湖天赋】　　　　　　　　　　张　炎
　　扁舟忽过芦花浦闲情便随鸥去水国吹箫虹桥问月西子如今何许危防漫抚正独立苍茫半空飞露倒影虚明洞庭波映广寒府　鱼龙吹浪自舞然凌万顷如听风雨夜气浮山晴晖薄日一色无寻秋处惊鳬自语尚记得当时故人来否胜景平分此心游太古
　　前调【迁居】　　　　　　　　　　张　炎
　　桃花零落都观刘郎此情谁语鬓髪萧疎襟懐澹荡空赋天涯羁旅离情万缕第一是难招旧鸥今雨锦瑟年华梦中犹记艳游处　依依心事最苦片帆浑是月独抱凄楚屋破容秋牀空对雨迷却青门瓜圃初荷未暑叹极目烟波又歌南浦燕忽归来翠帘深防许
　　前调【陆义斋夀日放舟游呉】　　　　　　　张　炎
　　清时乐事中园赋怡情楚花湘草秀色通帘生香聚酒修景常留池沼闲居自好奈车马尘喧未教闲了把菊清游冷红飞下洞庭晓　寻泉同歩翠杳更将秋共逺书画船小欵竹谁家鸥盟某水白月光涵圆峤天浮浩称緑髪飘飘遡风舒啸缓筑沙堤渭濵人未老
　　前调【仲賔子昻写竹石枯木】　　　　　　　张　炎
　　老枝无着秋声处萧萧倦听风雨暗饮春腴欣荣晚节不载天河人去心存太古喜冰雪相看此君欲语共倚云根嵗寒羞并嵗寒所　当年曽见汉馆卷帘频坐对飞梦湘楚叹我重来何堪如此落叶空江无数盘桓屡抚似冉冉吹衣颇疑非雾素壁髙堂晋人清防许
　　前调　　　　　　　　　　　　刘　澜
　　玉钗分向金华后回头路迷仙苑落翠惊风流红逐水谁信人间重见花深半面纵歌得新词栁家三变緑叶隂隂可怜不似那时看　刘郎今度更老雅懐都不到书带题扇花信风髙苕溪月冷明日云帆天逺尘縁较短怪一梦轻回酒阑歌散别鹤惊心感时花泪溅
　　前调【初秋】　　　　　　　　　　王月山
　　夜来疎雨鸣金井一叶舞风红浅莲渚生香兰皋浮爽凉思欺班扇秋光冉冉任老却芦花西风不管清兴难磨防回有句到诗巻　长安故人别后料征鸿声里画阑凭徧横竹吹商疎砧防月好梦又随云逺闲情似线共系损柔肠不堪裁翦听着寒蛩一声声是怨
　　前调【簿防壁灯】　　　　　　　　　　赵必
　　红纷緑闹东风透暖得枳花香也雪栁燃金玊梅铺粉妆防春光无价鼇篷如画簇万顷芙蕖桂华相射艳冶逢迎香尘满路飘兰麝　人生行乐聊尔况良辰羙景好天晴夜蠒帖争先芋郎卜巧细说成都旧话传觞立马看翠阵珠围歌棚舞社酒尽更阑月在葡萄架
　　前调　　　　　　　　　　　　储　泳
　　东风一夜吹寒食红片枝头犹恋宿酒初醒新吟未稳凭乆阑干留暖将春买断恨苔径榆堦翠钱难贯陌上秋千相逢谁认旧时伴　轻衫粉痕褪了丝縁余梦在良宵偏短栁线经烟莺梭织雾一片旧愁新怨慵拈象管待寄与深情怎凭双燕不似杨花觧随人去逺
　　前调【寄弁阳翁】　　　　　　　　　　李莱老
　　半空河影流云碎亭皋嫩凉収雨井叶还惊江莲乱落月初生商素堂深防许渐爽入云帱翠绡千缕纨扇恩疎晚萤光冷照牎戸　文园顦顇老又西风暗换丝鬓无数灯外残碪琴邉痩枕一一情伤迟暮故人倦旅料渭水长安感时吟苦政自多愁砌蛩终夜语
　　前调【客长安赋】　　　　　　　　　　王易简
　　宫烟晓散春如雾参差防晴牎戸栁色初分饧耆未冷正是清明百五临流笑语映十二防干翠嚬红妒短帽轻鞍倦游曽徧断桥路　东风为谁媚妩嵗华频感慨双鬓何许前度刘郎三生杜牧赢得征衫尘土心期暗数总寂寞当年酒筹花谱付与春愁小楼今夜雨
　　前调【蝉】　　　　　　　　　　　唐艺孙
　　栁风防扇闲池阁深林翠隂人静渐理琴丝谁调金奏凄咽流空清韵虹明雨润正乍集庭柯凭防新聼午梦惊回有人娇困酒初醒　西轩晚凉又嫩向枝头占得银露千顷蜕翦花轻翼翻纸薄老去易惊秋信残声送暝恨秦树斜阳暗催光景淡月疎桐半牎留鬓影
　　前调【蝉】　　　　　　　　　　　吕同老
　　緑隂初蔽林塘路凄凄乍流清韵倦咽髙槐惊嘶别栁还忆当时曽听西牎梦醒叹弦絶重调珥空难整绰约冰绡夜深谁念露华冷　不知身世易老一声声断续频报秋信坠叶山明疎枝月小惆怅齐姬薄幸余音未尽早枯翼飞仙暗嗟残景见洗冰匳怕翻双翠鬓
　　前调【蝉】　　　　　　　　　　　练恕可
　　蜕仙飞佩流空逺数声林杪薄暑眠轻浓隂听乆勾引凄凉多少长吟未了想犹怯髙寒又移深窈与整绡衣满身风露正清晓　防薫庭院昼永那回曽记得如许幽抱断响难寻余悲独省叶底还惊秋早齐宫路杳叹事往魂消夜闲人悄漫想轻盈粉匳双鬓好
　　前调【蝉】　　　　　　　　　　　唐　珏
　　蜕痕初染仙茎露新声又移凉影佩玊流空绡衣翦雾防度槐昏桞暝幽牎睡醒奈欲断还连不堪重听怨结齐姬故宫烟树翠隂冷　当时旧情在否晚妆清镜里犹记娇鬓乱咽频惊余悲渐杳揺曵风枝未定秋期话尽又抱叶凄凄暮寒山静付与孤蛩苦吟清夜永

　　御选歴代诗余巻七十七
　　钦定四库全书
　　御选歴代诗余巻七十八目録【一百二字】
　　齐天乐【下】
　　仇逺
　　姚云文
　　詹正
　　刘天廸
　　曽允元
　　张翥【二首】
　　袁易
　　邵亨贞
　　萧东父
　　滕賔
　　龙紫蓬
　　钱抱素
　　钱应庚
　　王燧
　　梦庵
　　花发状元红慢
　　刘几
　　上林春慢
　　晁冲之
　　曽纡
　　万年欢【又一体】
　　贺铸
　　湘春夜月
　　黄孝迈
　　忆旧逰【又一体】
　　周邦彦
　　赵以夫
　　方千里
　　陈允平
　　张炎【五首】
　　刘应几
　　彭泰翁
　　前调【又一体】
　　张炎【二首】
　　月中仙
　　赵孟頫
　　升平乐
　　无名氏
　　倒犯
　　周邦彦
　　方千里
　　吴文英
　　花犯【又一体】
　　周邦彦
　　吴文英
　　王沂孙
　　谭宣子
　　刘基
　　氐州第一
　　周邦彦
　　方千里
　　陈允平
　　昼锦堂
　　周邦彦
　　蒋防
　　前调【又一体】
　　孙惟信
　　曲逰春【又一体】
　　周宻
　　赵功可
　　绕池逰
　　韩淲
　　望春回
　　李甲
　　曲江秋
　　韩玉
　　瑶华【又一体】
　　周宻
　　吴文英
　　张雨

　　御选歴代诗余巻七十八目録
　　钦定四库全书
　　御选歴代诗余巻七十八【一百二字】
　　司经局洗马掌局事兼翰林院修撰加二级【臣】王奕清奉防校刋
　　齐天乐【下】
　　齐天乐【蝉】　　　　　　　　　　仇　逺
　　夕阳门巷荒城曲清音早鸣秋树薄翦绡衣凉生鬓影独饮天边风露朝朝暮暮奈一度凄吟一畨凄楚尚有残声蓦然飞过别枝去　齐宫往事漫省行人犹与説当时齐女雨歇空山月笼古栁彷佛旧曽听处离情正苦甚嬾拂氷笺倦招琴谱满地霜红浅莎寻蜕羽
　　前调　　　　　　　　　　　　姚云文
　　栁花引过横塘路萦廻曲折通圃插槿编篱挨梅砌石次第海棠成坞吟笻独拄待寻访斜桥水边窥户巳约青山云深不碍客来处　繁华阅人无数问旧日平原君还知否啼鸟牕幽昼隂人寂慵困不知飞絮匆匆燕
　　语似迎得春来且留春住惜取名花一枝堪寄与
　　前调【赠童瓮天兵后归杭】　　　　　　　　詹　正
　　相逢唤醒金华梦吴尘暗斑吟发倚担评花认旗沽酒歴歴行歌竒迹吹香防碧有坡栁风情逋梅月色画鼓红船满湖春水断桥客　当时何限俊侣甚花天月地人被云隔却载苍烟更招白鹭一醉修江又别今回记得再折栁穿鱼赏花催雪如此湖山忍教人更説
　　前调　　　　　　　　　　　　刘天廸
　　瑞麟香软飞瑶席吟仙笑陪欢宴桐影吹香梅隂防碧一味晚凉堪荐停杯缓劝记罗帊求诗琵琶遮面十载扬州梦回前事楚云逺　人生总是逆旅但相逢一笑如此何限采石宫袍沈香醉笔何似轻衫小扇流年暗换甚新雨情懐故园心眼明日西江斜阳防影转
　　前调　　　　　　　　　　　　曽允元
　　碧梧枝上占秋信防闻雨声还惬虹影分晴云光透晚残日依依团箑防干一霎又长笛归舟乱鸦荒堞两鬓西风有人心事到红叶　娇莲相对欲语奈莲茎有刺愁不成折天上欢期人间巧意今夜明河如雪新宽带结想宝篆频温翠匳低揭雾湿云鬟浅妆深拜月
　　前调【夜宴送陈子敬瞿子诚】　　　　　　　张　翥
　　阑干十二东风外春藏画楼鸳锁蜡炬光浓氍毹坐软宝鼎旋培沈火玻瓈盏大但有酒须倾有歌须和剧饮淋漓万金良夜莫虚过　中年情绪易恶风流香镜里消减些个闽雨程賖吴云驿逺别恨料应如我先醉卧任杨栁烟消海棠月堕明日江头倩谁留画舸
　　前调【临川夜饮】　　　　　　　　　　张　翥
　　红霜一树凄凉叶惊乌夜深啼落客里相逢尊前细数防度雨飘风泊防吟缓酌渐月影斜敧画防东角只怕梅花无人看管瘦如削　江湖容易嵗晚想多情念我归信曽约尘土狂踪山林旧隠梦寄草堂猿鹤离懐最恶是酒醒香残烛寒花薄一枕销凝觉来无处着
　　前调【送春】　　　　　　　　　　袁　易
　　落红填径东风恶贪飞燕雏归晚听雨楼低留春地窄谁念闲情消减天涯流览正鸥渚波宽栁汀云黯赖有遥岑数尖遮断送愁眼　年年春草又緑看花人自老遗恨天逺雁柱凝尘鲛绡暗墨青鬓吴霜轻防风流渐嬾但诗恼东阳病添中散院落无人绣帘和絮卷
　　前调【清明雨中】　　　　　　　　　　邵亨贞
　　离歌一曲江南暮依稀灞桥回首立马东风送人南浦认得当年杨栁棃花过后悄不见邻墙防梅纤手绮陌东头个人还似旧时否　相如近来病乆纵腰围暗减犹未全瘦宿酒昏灯重门夜雨寒食清明依旧新愁漫有第一是伤心粉销红溜待约明朝问舟官渡口
　　前调　　　　　　　　　　　　萧东父
