<!-- { "loadSidebar": true } -->
　　湘江停瑟洛川回雪是耶非相逢飘瞥云鬓风裳照心事娟姢山月翦烟花带萝同结　留环盟贻珠情彻解携时玉声愁絶罗韈尘生早波面春痕欲灭送人行水声凄咽
　　前调　　　　　　　　　　　　史达祖
　　人行花坞衣沾香雾有新词逢春分付屡欲传情奈燕子不曽飞去倚珠帘咏郎秀句　相思一度秾愁一度最难忘遮灯私语淡月梨花借梦来花边廊庑指春衫泪曽溅处
　　玉梅令
　　【双调六十六字】
　　玉梅令【石湖畏寒不出戏之】　　　　　　　姜　夔
　　疎疎雪片散入南溪苑春寒锁旧家亭馆有玉梅几树背立怨东风髙花未吐暗香已逺　公来领客梅花能劝花长好愿公更健便揉春为酒翦雪作新诗一日绕花千转
　　锦纒道
　　【双调六十六字】
　　锦纒道　　　　　　　　　　　宋　祁
　　燕子呢喃景色乍长春昼覩园林万花如绣海棠经雨胭脂透柳展宫睂翠拂行人首　向郊原踏青恣歌携手醉醺醺尚寻芳酒问牧童遥指孤邨道杏花深处那里人家有
　　庆春泽
　　【双调六十六字】
　　庆春泽　　　　　　　　　　　张　先
　　飞阁危桥相倚人独立东风满衣轻絮还记忆江南如今天气正白苹花绕堤涨流水　寒梅落尽谁寄方春意无穷靑空千里愁草树依依关城初闭对月黄昏角声傍烟起
　　前调【与善歌者】　　　　　　　　　　张　先
　　艶色不须妆様风韵好天眞画毫难上花影灔金尊酒泉生浪鎭欲留春傍花为春唱　银塘玉宇空旷氷齿映轻唇蘂红新放声宛转疑随烟香悠飏对暮林静寥寥振清响
　　厌金杯
　　【双调六十六字】
　　厌金杯　　　　　　　　　　　贺　铸
　　风软香迟花深漏短可怜宵画堂春半碧纱窗影巻帐蜡灯红鸳枕畔密写乌丝一段　采苹溪晩拾翠沙空尽愁倚梦云飞观木兰艇子几日渡江来心目断桃叶青山隔岸
　　品令
　　【又一体双调六十六字】
　　品令【茶】　　　　　　　　　　　黄庭坚
　　鳯舞团团饼恨分破教孤另金渠体净只轮慢碾玉尘光莹汤响松风早减了二分酒病　味浓香永醉乡路成佳境恰如灯下故人万里归来对影口不能言心下快活自省
　　垂丝钓
　　【双调六十六字】
　　垂丝钓　　　　　　　　　　　周邦彦
　　缕金翠羽妆成才见睂妩倦倚玉匳看舞风絮愁几许寄鳯丝鴈柱春将暮向层城宛路　钿车如水时时花径相遇旧游伴侣还到曽来处门掩风和雨梁燕语问那人在否
　　前调　　　　　　　　　　　　杨无咎
　　燕将旧侣呢喃终日相语似惜别离情知几许谁与度为向人代诉空朝暮谩千言百句　怎生防得争如作个青羽又闻院宇不在当时住飞去无寻处肠万缕寄暴风横雨
　　前调　　　　　　　　　　　　杨无咎
　　玉纤半露香檀低应鼍鼔逸调响穿空云不度情几许看两睂碧聚为谁诉听敲氷戛玉　恨云怨雨声声总在愁处放杯未举倾坐惊相顾应也肠千缕人欲去更画檐细雨
　　前调【别富南叔】　　　　　　　　　　赵彦端
　　短篷醉檥江南秋意如水露草星明风柳丝委危槛倚为故人宴喜欢无几念青鞵紫绮　论诗载酒犹胜心忆双鲤倦游晩矣云路非吾事湖海从君意沙鴈起记夜阑隐几
　　前调　　　　　　　　　　　　赵彦端
　　暮云有信全胜春梦无准篆缕欲销衣粉堪认残梦醒枕夜凉满鬓想香迳正垂垂美防　晩花在否朱阑谁与同凭断云怨冷靑鸟无凭问红叶翻成恨三五近试预占破镜
　　前调　　　　　　　　　　　　陈　亮
　　菊花细雨萧萧红蓼汀渚景物渐幽风致如许秋未暮又值吾初度看天宇正澄清欲注　登髙未也红尘当面飞舞几人吊古乌帽牢收取短发还羞覰睂寿身近五云深处
　　前调【次周美成韵】　　　　　　　　　方千里
　　锦鳞绣羽难传愁态颦妩岸草际天云影垂絮人何许漫并栏倚柱烟光暮怅榆钱满路　送春殢酒欢期幽防希遇彩箫鳯侣回首分携处双脸吹愁雨无限语再见时记否
　　前调　　　　　　　　　　　　吴文英
　　听风听雨春残花落门掩乍倚玉阑旋翦夭艳携醉靥放溯溪游防波光闪映烛花黯淡　碎霞澄水吴宫初试菱鉴旧情顿减孤负深杯艶衣露天香染通夜饮问漏移几防
　　声声令
　　【双调六十六字】
　　声声令　　　　　　　　　　　无名氏
　　帘移碎影香褪衣襟旧家庭院嫩苔侵东风过尽暮云锁绿窗深怕对人闲枕剰衾　楼底轻阴春信断怯登临断肠魂梦雨沉沉花飞水逺便从今莫追寻又怎禁蓦地上心
　　看花回
　　【取刘禹锡诗句名词双调六十六字】
　　看花回　　　　　　　　　　　柳　永
　　玉墄金阶舞舜干朝野多欢九衢三市风光丽万家急管繁弦鳯楼临绮陌佳气非烟　雅俗熙熙物态姸忍负芳年笑筵歌席连昏昼旗亭斗酒十千赏心何处好唯有尊前
　　御选歴代诗余巻四十三
　　钦定四库全书
　　御选歴代诗余巻四十四目録【起六十六字至六十七字】
　　行香子【又一体】
　　晏几道
　　苏轼【三首】
　　晁补之【三首】
　　葛胜仲
　　赵师侠
　　辛弃疾【四首】
　　汪莘【二首】
　　洪瑹
　　沈端节
　　黄升
　　蒋捷
　　于眞人
　　李清照
　　韩玉
　　赵元
　　张翥【四首】
　　髙啓
　　马洪
　　于未
　　沈懋德
　　前调【又一体】
　　欧阳修
　　青玉案【又一体】
　　苏轼
　　黄庭坚【二首】
　　李之仪
　　贺铸
　　毛滂
　　周紫芝【一首】
　　谢逸
　　廖行之
　　陈瓘
　　蔡伸
　　刘一止
　　赵长卿【二首】
　　张元干【三首】
　　曽觌
　　杨无咎
　　侯寘
　　姚进道
　　程垓
　　曹冠
　　赵彦端
　　管鉴
　　王千秋
　　赵善扛
　　陆游
　　髙观国
　　韩淲
　　吴潜
　　吴文英
　　陈允平
　　石孝友
　　黄公绍
　　李莱老
　　僧惠洪
　　李清照
　　完顔璹
　　党懐英
　　元好问【二首】
　　张范
　　王恽
　　杨基【七首】
　　马洪
　　文征明
　　王世贞
　　李伊玉
　　陈子龙
　　周世臣

　　御选歴代诗余巻四十四目録
　　钦定四库全书
　　御选歴代诗余巻四十四【起六十六字至六十七字】
　　司经局洗马掌局事兼翰林院修撰加二级【臣】王奕清奉旨校刋
　　行香子
　　【又一体双调六十六字】
　　行香子　　　　　　　　　　　晏几道
　　晩緑寒江芳意匆匆惜年华今与谁同碧云零落数字征鸿看渚莲凋宫扇旧怨秋风　流波坠叶佳期何在想天敎离恨无穷试将前事闲倚梧桐有销魂处明月夜锦屛空
　　前调【茶】　　　　　　　　　　　苏　轼
　　绮席才终欢意犹浓酒防时髙兴无穷共夸君赐初拆臣封看分香饼黄金缕密云龙　鬬赢一水功敌千钟觉凉生两腋清风暂留红袖少却纱笼放笙歌散庭馆静略从容
　　前调【过七里滩】　　　　　　　　　　苏　轼
　　一叶舟轻双桨鸿惊水天清影湛波平鱼翻藻鉴鹭防烟汀过沙溪急霜溪冷月溪明　重重似画曲曲如屏算当年空老严陵客星一梦今古虚名但逺山长云山乱晓山青
　　前调【与泗守南山晩归】　　　　　　　　苏　轼
　　北望平川野水荒湾共寻春飞步孱顔和风弄袖香雾萦鬟正酒酣适人语笑白云间　飞鸿落照相将归去澹涓涓玉宇清闲何人无事晏坐空山望长桥上灯火乱使君还
　　前调　　　　　　　　　　　　晁补之
　　归鸟翩翻楼上黄昏黯天气残照余痕曲阑干里有个愁人向不言中千载事一年春　春来似客春去如云付楼前行路双轮倾江变酒举斛为尊断浮生外愁千丈不关身
　　前调　　　　　　　　　　　　晁补之
　　前岁栽桃今岁成蹊更黄鹂久住相知微行清露细履斜晖对林中侣闲中我醉中谁　何妨到老常闲常醉任功名生事俱非朱顔难强拙语多迟但酒同行月同坐影同归
　　前调【梅】　　　　　　　　　　　晁补之
　　雪里清香月下疎枝更无花比并琼姿一年一见千绕千回向未开时愁花放恐花飞　芳尊移就幽葩折取似玉人携手同归扬州应记东阁逢时恨刘郎误题诗句怨桃蹊
　　前调　　　　　　　　　　　　葛胜仲
　　风物飕飕朩落沧洲渐老人不奈悲秋羇懐都在鬓上睂头似休文痩文通恨子山愁　庭梧影薄篱菊香浮强招寻聊命朋俦穷通皆梦今古如流且渊明径子猷舫仲宣楼
　　前调　　　　　　　　　　　　赵师侠
　　春日迟迟春景熙熙渐郊原芳草萋萋夭桃灼灼杨柳依依见燕喃喃蜂簇簇蝶飞飞　闲庭寂寂曲沼漪漪更秋千红索垂垂游人队队乐意嬉嬉尽醉醺醺歌缓缓语低低
　　前调【三山作】　　　　　　　　　　辛弃疾
　　好雨当春要趁归耕况而今巳是清明小牎坐地侧听檐声恨夜来风夜来月夜来云　花絮飘零鸎燕丁寜怕妨侬湖上闲行天心肯后费甚心情放霎时阴霎时雨霎时晴
　　前调【山居客至】　　　　　　　　　　辛弃疾
　　白露园蔬碧水溪鱼笑先生钓罢还锄小牎髙卧风展残书看北山移盘谷序辋川图　白饭青刍赤脚长须客来时酒尽重沽听风听雨吾爱吾庐叹苦无心刚自痩此君疎
　　前调　　　　　　　　　　　　辛弃疾
　　少日长闻富不如贫贵不如贱者长存由来至乐緫属闲人且饮瓢泉弄秋水看停云　歳晩情亲老语弥眞记前时劝我慇懃都休殢酒也莫论文把相牛经种鱼法敎儿孙
　　前调【云严道中】　　　　　　　　　　辛弃疾
　　云岫如簮野涨挼蓝向春防緑醒红酣青裙缟袂两两三三把麴生禅玉版局一时防　拄杖弯环过眼嵌岩岸轻乌白发鬖鬖他年来种万树千杉听小緜蛮新格磔旧呢喃
　　前调【腊八日与客溪行夜雪】　　　　　　　汪　莘
　　野店残冬緑酒春浓念如今此意谁同溪光不尽山翠无穷有几枝梅几竿竹几株松　篮舆乘兴薄暮疎钟望孤村斜日匆匆夜牎雪阵晓枕云峰便拥渔蓑顶渔笠作渔翁
　　前调【雪后】　　　　　　　　　　汪　莘
　　策杖溪边倚杖峰前坐琼林玉树森然谁家残雪何处孤烟向一溪桥一茅店一渔船　别般天地新様山川唤家童访鹤寻猿山深寺逺云冷钟残喜竹间灯梅间屋石间泉
　　前调　　　　　　　　　　　　洪　瑹
　　楚楚精神杨柳腰身是风流天上飞琼淩波微步罗韤生尘有许多娇许多韵许多情　十年心事两字睂防问何时眞个行云秋衾半冷牎月窥人想为人愁为人痩为人颦
　　前调　　　　　　　　　　　　沈端节
　　烟澹回塘月浸疎篁一枝春压尽羣芳翛然风度玊质金章有许多情许多韵许多香　中酒情懐琢句心肠倚屏山子细端相氷芽初试桐子新尝更绮牎前氷壶畔看匀妆
　　前调【梅】　　　　　　　　　　　黄　升
