<!-- { "loadSidebar": true } -->
　　注目正江湖浩荡烟云离属美人衣兰佩玉澹秋水凝神阳春翻曲烹鲜坐啸清净五千言自足横劒气南斗光中浩然一醉引双鹿　回鴈未归书未续梦草处旧芳重緑谁忆潇湘嵗晚为唤起长风吹飞黄鹄功名异时圯上家传谢宠辱待封留拜公堂下授我长生箓
　　前调　　　　　　　　　　　　赵彦端
　　爱日报踈梅动意春前罅白画栋晓开夀域度百和温黁霜华无力斑衣翠袖人面年年照酒色环四座璧月琼枝恍然江县拟郷国　闻道抚东岩旧迹又殊胜谢家清逸知与桃花笑了定何似青鸟层城消息他年妙髙上优昙会堪折拥轻轩未妨游戏看取朱轮十征部乐
　　【双调一百三字】
　　征部乐　　　　　　　　　　　栁　永
　　雅欢幽会良夜可惜虚抛掷追念狂踪旧迹长秖恁愁闷朝夕凭谁去花街觅细説与此中端的道向我转觉厌厌梦役魂劳苦相忆　须知最有风前月下心事始终难得但愿我虫虫心下把人看待长似初相识况逢春色便是有举觞消息待这回好好怜伊更不轻折水龙吟
　　【又一体双调一百三字】
　　水龙吟【招梅魂】　　　　　　　　　蒋　捷
　　醉兮琼瀣浮觞些招兮遣巫阳些君毋去此飓风将起天防黄些野马尘埃污君楚楚白霓裳些驾空兮云浪茫洋东下流君住他方些　月满兮方塘些叫云兮笛凄凉些归来兮为我重倚蛟背寒鳞苍些俯视春红浩然一笑吐幽香些翠禽兮防晓招君未至我心伤些花心动
　　【又一体双调一百四字】
　　花心动　　　　　　　　　　　谢　逸
　　风里杨花轻薄性银烛髙烧心热香饵悬钩鱼不轻吞辜负钓儿虚设桑蚕到老丝长绊鍼刺眼泪流成血思量起拈枝花朶果儿难结　海様情深忍撇似梦里相逄不胜欢悦出水双莲摘取一枝可惜并头分折猛期月满会姮娥谁知是初生新月折翼鸟甚日于飞时节
　　前调【客中见寄暖香书院】　　　　　　　　赵长卿
　　风软寒轻暗香飘扑面无限清楚乍淡乍浓应想前村定是早梅初吐马儿行过坡儿下危桥外竹梢踈处半斜露花花蕊蕊灿然满树　一晌看花凝竚因念我西园玉英真素最是系心婉娩精神伴得水云仙侣断肠没奈人千里无计向钗头频觑泪如雨那堪又还日暮
　　前调【七夕】　　　　　　　　　　李弥逊
　　水馆风亭晚香浓一畨芰荷经雨簟枕乍闲襟裾初试散尽满轩袢暑断云却送轻雷去踈林外玉钩防吐夜未阑秋生败叶暗催庭树　天上佳期乆阻星河畔仙车缥缈云路旧恨未平幽欢难驻洒落半天风露绮罗人散金猊冷醉魂到华胥深处洞房悄南楼画角自语
　　前调　　　　　　　　　　　　刘　镇
　　鸠雨催晴遍园林一畨緑娇红媚栁外金衣花底香须消得艳阳天气障泥歩锦寻芳路称来往纵横珠翠笑携手旗亭问酒更酬春思　还记东山乐事向歌雪香中伴春沈醉粉袖殢人彩笔题诗陶写老来风味夜深银烛明如昼待归去看承花睡梦云散屏山半熏沈水
　　前调【梅意】　　　　　　　　　　髙观国
　　碧藓封枝防寒英踈踈玉清冰湿梦忆旧家春与新恩曽映夀阳妆额緑衣青袂南邻伴应怪我精神都别恨衰晚春风意思顿成羞怯　犹念横斜性格恼和靖吟魂自来清絶斜傍劲松偷倚修篁总是嵗寒相识绿隂青子当时意到如今芳心销歇小桥夜清愁倦陪澹月
　　前调　　　　　　　　　　　　史逹祖
　　风约帘波锦机寒难遮海棠烟雨夜酒未苏春枕犹攲曽是误成歌舞半褰薇帐云头散奈愁味不随香去尽沈静文园更渴有人知否　嬾记温柔旧处偏只怕临风见他桃树绣户锁尘锦瑟空弦无复画睂心绪待拈银管书春恨被双燕替人言语意不尽垂杨防千万缕
　　前调【栁】　　　　　　　　　　　吴文英
　　十里东风袅垂杨长似舞时腰痩翠馆朱楼紫陌青门处处燕莺晴昼乍看揺曵金丝绶青浅映鵞黄如酒嫩隂里烟滋露染翠娇红溜　此际雕鞍去乆空追念邮亭短枝盈首海角天涯寒食清明泪防絮花沾袖年年折赠行人逺今年恨依然纤手断肠也羞睂画应未就
　　前调【南塘元夕】　　　　　　　　　　蒋　捷
　　春入南塘粉梅花盈盈倚风防笑虹晕贯帘星毬攒巷徧地宝光交照涌金门外楼台影参差浸西湖波渺暮天逺芙蓉万朶是谁移到　鬒鬓防仙未老陪玳席佳賔暖香云绕翠簨叩冰银管嘘霜瑞露满钟频釂醉归深院重歌舞雕盘转珍珠红小凤洲栁丝丝淡烟防晓
　　前调　　　　　　　　　　　　阮逸女
　　仙苑春浓小桃开枝枝巳堪攀折乍雨乍晴轻暖轻寒渐近赏花时节栁揺台榭东风软帘栊静幽禽调舌断魂逺闲寻翠径顿成愁结　此恨无人共説还立尽黄昏寸心空切强整绣衾独掩朱扉簟枕为谁铺设夜长更漏传声逺纱牕映银釭明灭梦回处梅梢半笼淡月
　　前调【落梅】　　　　　　　　　　黄子行
　　谁倚青楼把谪仙长笛数声吹裂一片乍零千防还飞正是雨晴时节水晶帘外东风起巻不尽满庭春雪画防小斜铺乱飐翠苔成缬　嫋嫋余香未歇空怅望音尘两睂愁切翠袖泪干粉额妆寒此恨有谁同説江南春信无痕迹余情在冷烟残月梦魂逺兰灯伴人易灭
　　前调【劒浦有感】　　　　　　　　　　张　翥
　　花信风寒绮牕深匆匆禁烟时节燕子乍来宿雨才晴满树海棠如雪黛睂准拟明朝画灯花翦妆匳防疉负佳约鹊还悮报燕应羞説　宝镜将圆又缺从涩尽银簧怕吹呜咽一霎梦魂也唤相逄依旧断云残月古来多少春闺怨看薄命无人如妾软绡帊凭谁寄将啼血
　　前调　　　　　　　　　　　　刘　基
　　墙下红葵向斜阳犹开那时顔色半卷绣帘独倚雕防泪眼为谁长滴九疑烟雾连蓬岛蜚鱼去浑无踪迹旧游处空余满地緑苔堆积　百嵗真如过客待落蕊重荣不知何夕镜掩素尘香歇罗衣此恨怎生消得夜凉月转梧桐影青灯共踈萤寥寂正顦顇饥虫又啼暗壁
　　前调【又一体咏梅】　　　　　　　　　刘　焘
　　偏忆江梅有尘表丰仪世外标格低傍小桥斜出踈篱似向陇头曽识暗香孤韵氷霜里初不怕春寒邀勒问桃李盈门怎生向前争得　省共萧娘去摘玉纤暎琼枝照人一色淡粉晕酥多少飞来到得夀阳宫额再三留待东君管都将那别花不惜但只恐髙楼又三防笛长相思
　　【又一体双调一百四字】
　　长相思　　　　　　　　　　　袁去华
　　叶舞殷红水揺痩碧隠约天际防归寒鸦影里断鴈声中依然残照辉辉立马看梅试寻香嚼蕊醉折繁枝山翠埽修眉记人人蹙黛愁时　叹客里光隂易失霜侵短鬓尘染征衣阳台云归后到如今重见无期流怨清商空细写琴心向谁更难将愁随梦去相思惟有天知阳春
　　【又一体双调一百四字】
　　阳春　　　　　　　　　　　　杨无咎
　　蕙风轻莺语巧应喜乍离幽谷飞过北牕前迎晴晓丽日明透翠帏縠篆台芬馥初睡起横斜簪玊因甚自觉腰肢痩新来又寛裙幅　对青镜无心忺梳裹谁问着余酲带宿寻思前欢往事似惊回好梦难续花亭徧倚槛曲厌满眼争春凡木尽顦顇过了清明候愁红惨緑望逺行
　　【又一体双调一百四字】
　　望逺行　　　　　　　　　　　栁　永
　　绣帏睡起残妆浅无绪匀红铺翠藻井凝尘金阶铺藓寂寞凤楼十二风絮纷纷烟芜冉冉永日画阑沈吟独倚望逺行南陌春残悄归骑　凝睇消遣离愁无计但暗掷金钗买对好景空饮香醪争奈转添珠泪待伊游冶归来故故解放翠羽轻裙重系见纤腰图信人憔悴向湖邉
　　【双调一百四字】
　　向湖邉　　　　　　　　　　　江　纬
　　退处郷闗幽栖林薮舎宇苐须茅盖翠巘清泉启轩牕遥对遇等闲邻里过从亲朋临顾草草便成欢会防杖携壶向湖邉栁外　旋买溪鱼便斫银丝鲙谁复欲痛饮如长鲸吞海共惜醺酣恐懽娱难再矧清风明月非钱买休追念金马玉堂心胆碎且鬭尊前有阿谁身在清江裂石
　　【双调一百四字】
　　清江裂石　　　　　　　　　　屠　隆
　　淼淼重湖背郭斜永日坐蒹葭四面山青不断楼阁外乱水明霞有画船锦缆载词客金翘杂佩强半挟吴娃水穷处长林古寺夏朩緑隂遮　回首望空明白鸥隠隠飞来带一片轻沙把酒问西湖今来古往都不管兴亡旧恨年华与客櫂扁舟听取哀弦急筑散髪防荷花
　　前调　　　　　　　　　　　　于　未
　　忽见推帘起暮鸦风逼小灯斜又被打牕雪片呼奴问可压梅花有开釭初试乌程酒举杯豪饮强半惜年华纵博得玊壶香暖毕竟是天涯　浑一片云山四围隠隠飞峦带不起烟霞驴背叹行频垆头暂醉料醒来孤踪依旧尘沙正醒醉含愁猛聼征鸿嘹喨哀怨过谁家迎新春
　　【双调一百四字】
　　迎新春　　　　　　　　　　　栁　永
　　嶰管变青律帝里阳和新布晴景回轻煦庆佳节当三五列华灯千门万户徧九陌罗绮香风防度十里燃綘树鳌山耸喧喧箫鼓渐天如水素月当午　香径里絶缨掷果无数更防烛影花隂下少年人往往竒遇太平时朝野多欢民康阜堪随分良聚对此争忍独醒归去倾杯乐
　　【又一体双调一百四字】
　　倾杯乐　　　　　　　　　　　栁　永
　　朩落霜洲鴈横烟渚分明画出秋色暮雨乍歇小檝夜泊宿苇村山驿何人月下临风处起一声羌笛离愁万绪闻岸草切切蛩吟如织　为忆芳容别后水遥山逺何计凭鳞翼想绣阁深沈争知憔悴损天涯行客楚峡云归髙阳人散寂寞狂踪迹望京国空目断逺凝碧潇湘逢故人慢
　　【又一体双调一百四字】
　　潇湘逢故人慢【荅韩　　　元女鬼梦云】王秋英
　　春光将暮见嫩栁拖烟娇花带雾顷刻间风雨把堂上深恩闺中遗事钻火留饧都付却落花飞絮又何心挈罍提壶鬭草踏青盈路　子规啼蝴蝶舞徧南北山头纸灰緑醑奠一丘黄土叹海角飘零湘隂凄楚无主泉扃也能得有情鸡黍画角声吹落梅花又带离愁归去












　　御选厯代诗余巻八十一
　　钦定四库全书
　　御选歴代诗余巻八十二目录【一百四字】
　　归朝欢【又一体】
　　张先
　　柳永
　　苏轼
　　辛弃疾【三首】
　　马庄父
　　严仁【三首】
　　无名氏
　　詹正
　　吴子孝
　　忆旧游【又一体】
　　周密【二首】
　　二郎神【又一体】
　　栁永
　　春从天上来【又一体】
　　王恽
　　张翥
　　齐天乐【又一体】
　　卫元卿
　　霜花腴
　　吴文英
　　月中桂
　　赵彦端
　　水龙吟【又一体】
　　葛立方
　　张孝祥【二首】
　　前调【又一体】
　　赵长卿
　　永遇乐
　　柳永
　　苏轼【三首】
　　晁补之【二首】
　　解昉
　　周紫芝
　　叶梦得
　　赵师侠【二首】
　　李纲
　　杨无咎
　　辛弃疾【二首】
　　张元干【二首】
　　赵彦端
　　刘儗
　　黄机
　　髙观国
　　赵以夫
　　洪瑹
　　吴文英【二首】
　　蒋捷
　　任询
　　危复之
　　前调【又一体】
　　冯琦
　　前调【又一体】
　　柳永
　　前调【又一体】
　　陈允平





　　御选歴代诗余巻八十二目录
