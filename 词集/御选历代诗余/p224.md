<!-- { "loadSidebar": true } -->
　　洛浦凌波为谁微歩轻生暗尘记踏花芳径乱红不损歩苔幽砌嫩緑无痕衬玊罗悭销金様窄载不起盈盈一段春嬉防倦笑教人款捻微褪些根　有时自度歌声悄不觉微尖防拍频忆金莲移换文鸳得侣绣茵催衮舞鳯轻分懊恨深遮牵情半露出没风前烟缕裙知何似似一钩新月浅碧笼云
　　前调【又一体】　　　　　　　　　　葛长庚
　　客里家山记踏来时水曲山崕被滩声喧夜鸡声破晓匆匆惊觉依旧天涯抖擞征衣寒欺薄袂回首银河西未斜尘埃积叹有如此髪空为伊华　古来旅况堪嗟尽贫也还须贫在家料驿舍傍边月痕白处暗香微度应是梅花拣折一枝路逢南鴈和两字平安寄与他教知道有长亭短五饭三茶
　　前调【又一体】　　　　　　　　　　秦　观
　　宿霭迷空腻云笼日昼景渐长正兰皋泥润谁家燕喜蜜碑香少触处蜂忙尽日无人帘幕挂更风递游丝时过墙微雨后有桃愁杏怨红泪淋浪　风流寸心易感但依依竚立廻尽柔肠念小匳瑶鉴重匀绛蜡玉笼金斗时熨沉香柳下相将防冶处便回首青楼成异乡相忆事纵蛮牋万疉难写微茫
　　摸鱼儿
　　【又一体双调一百十五字】
　　摸鱼儿　　　　　　　　　　　欧阳修
　　巻绣帘梧桐院落一霎雨添新绿小池闲立残妆浅向晚水纹如縠凝逺目恨人去寂寥鳯枕孤难宿倚阑不足看燕拂风帘蝶翻露草两两镇相逐　双睂蹙可惜年华婉娩西风初弄庭菊况伊家年少多情未巳难拘束那堪更趁凉景追寻甚处垂杨曲佳期过尽但不説归来多应忘了云屏去时嘱
　　沁园春
　　【又一体双调一百十六字】
　　沁园春【括酒徳颂】　　　　　　　　　林正大
　　大人先生高懐逸兴酒因寓名纵幕天席地居无庐室以八荒为域日月为扄贵介时豪搢绅处士未觧先生酒适情徒劳尔漫是非蜂起有耳谁听　先生挈榼提甖更箕踞衔杯枕麴生但无思无虑陶陶自得任兀然而醉恍然而醒静听无闻熟观无覩以醉为乡乐性真谁知我彼二豪犹是蜾蠃螟蛉
　　前调【括庐山草堂记】　　　　　　　　　林正大
　　庐阜诸峰炉峰絶胜草堂介焉敞明净室素屏虚榻要仰观山色俯听流泉中有池台旁多竹卉夹涧杉松高刺天堂之北据层崕积石緑防浓鲜　堂东瀑布飞悬似雨露霏防珠贯穿有春花秋月夏云冬雪更隂晴显晦雾吐烟吞右抱琴书左携妻子杖履从容尽暮年平生志赖清泉白石实听余言
　　前调【括严先生祠堂记】　　　　　　　　林正大
　　子陵先生故人光武以道相忘幸炎符再握六龙在御看臣来亿兆阳徳方刚自是先生独全高节归去江湖乐未央动星象披羊裘傲睨人世轩裳　高哉不事侯王爱此地山高水更长盖先生心地超乎日月又谁如光武器量包荒立懦防顽有功名教万世清风更激扬无今古想云山郁郁江水泱泱










　　御选歴代诗余巻九十一
　　钦定四库全书
　　御选歴代诗余巻九十二目录【一百十六字】
　　摸鱼儿【又一体】
　　晁补之
　　辛弃疾【三首】
　　刘克庄
　　杜旟
　　张炎
　　施芸隐
　　何梦桂
　　莫仑
　　唐珏
　　李俊民
　　张翥
　　刘基
　　杨基
　　瞿佑【十首】
　　前调【又一体】
　　李昴英【二首】
　　冯取洽
　　张龙荣
　　何梦桂【二首】
　　燕公楠
　　杨果
　　李冶
　　李天骥
　　许有壬
　　张翥【二首】
　　刘基
　　林鸿
　　呉易
　　前调【又一体】
　　元好问
　　白朴
　　卢挚












　　御选歴代诗余巻九十二目録
　　钦定四库全书
　　御选歴代诗余巻九十二【一百十六字】
　　司经局洗马掌局事兼翰林院修撰加二级【臣】王奕清奉防校刋
　　摸鱼儿
　　【又一体双调一百十六字一名安庆摸一名买陂塘一名陂塘柳此体为此调正格填词家多用之】
　　摸鱼儿【东皋寓居】　　　　　　　　　晁补之
　　买陂塘旋栽杨柳依稀淮防湘浦东皋雨足新痕涨沙觜鹭来鸥聚堪爱处最好是一川夜月光流渚无人独舞任翠幄张天柔茵借地酒尽未能去　青绫被莫忆金闺故步儒冠曾把身误弓刀千骑成何事荒了邵平瓜圃君试觑满青镜星星鬓影今如许功名浪语便得似班超封侯万里归计恐迟暮
　　前调　　　　　　　　　　　　辛弃疾
　　更能消几番风雨匆匆春又归去惜春长怕花开早何况落红无数春且住见説道天涯芳草无归路怨春不
　　语算只有殷勤画檐蜘网尽日惹飞絮　长门事准拟佳期又误蛾睂曾有人妒千金纵买相如赋脉脉此情谁诉君莫舞君不见玉环飞燕皆尘土闲愁最苦休去倚危栏斜阳正在烟柳断肠处
　　前调【观潮】　　　　　　　　　　辛弃疾
　　望飞来半空鸥鹭须臾动地鼙鼓截江组练驱山去鏖战未收貔虎朝又暮悄惯得呉儿不怕蛟龙怒风波平步防红斾惊飞跳鱼直上蹙蹋浪花舞　凭谁问万里长鲸吞吐人间儿戏千弩滔天力倦知何事白马素车东去堪恨处人道是属镂怨愤留千古功名自误漫教得陶朱五湖西子一舸弄烟雨
　　前调【雨岩怪石名曰山鬼】　　　　　　　　辛弃疾
　　问何年此山来此西风落日无语防君似是羲皇上直作太虚名汝溪上住算只有红尘不到今犹古一杯谁举笑我醉呼君崔嵬未起山鸟覆杯去　须记取昨夜龙湫风雨门前石浪掀舞四更山鬼吹灯啸惊倒世间儿女依然处还问我清游杖屦公良苦神交心许待万里携君鞭笞鸾凤送我远游赋
　　前调　　　　　　　　　　　　刘克庄
　　怪新来倚楼防镜清狂浑不如旧暮云千里伤心色那更乱蝉疎柳凝望久怆故国百年汉阙谁回首功名大谬叹采药名山读书精舍此计几时就　封侯事久矣输人妙手扁舟聊作渔叟髙冠长劒都闲物世上切身惟酒千载后君试防拔山扛鼎俱乌有英雄骨朽问顾曲周郎而今还解来听小词否
　　前调【湖上】　　　　　　　　　　杜　旟
　　放扁舟万山环处平铺碧浪千顷仙人怜我征尘久借与梦游清枕风乍静望两岸羣峰倒浸玻瓈影楼台相映更日薄烟轻荷花似醉飞鸟堕寒镜　中都内罗绮千街万井天教此地幽胜仇池仙伯今何在隄柳几眠还醒君试问防此意只今更有何人领功名未竟待学取鸱夷仍携西子来动五湖兴
　　前调【登陆起濳皆山楼】　　　　　　　　张　炎
　　步髙寒下观浮逺清晖隔断风雨醉魂误入滁阳路落莫不知何处阑屡拊又却是秋城自有芙蓉主重游倦旅对万壑千岩长江巨浪空翠洒衣屦　景如许都被楼台占取晴岚暖霭朝暮乾坤静里闲居赋评泊水经茶谱留胜侣更厎用林泉曳杖寻桑苎休休访古看排闼青来书牀啸咏莫向惠峰去
　　前调【琼花】　　　　　　　　　　施芸隐
　　柳蒙茸暗凌波路烟飞惨澹平楚香车深驻猊环掩遥认翠华云母芳景暮鸳甃悄铢衣来按飞琼舞凄凉洛浦渐玉漏沉沉清隂满地乘月步虚去　销凝处谁说三生小杜翔螭声断箫鼓情知禁苑酥尘涴羞与倡红同谱春几度想依旧苔痕长印唐昌土风流千古人在小红楼朱帘半卷香注玉壶露
　　前调　　　　　　　　　　　　何梦桂
　　把心期半生孤负玉堂元在何处朱弦弹絶无人听空操离鸾烈女遇不遇休更问悠悠世事都如许人生草露看百嵗勲名青铜鬓影抚劒泪如雨　知谁语落落江空嵗暮人间一梦今古雷塘十里斜阳外野草寒鸦无数身世寓聊尔耳江山有恨谁堪赋冰心更苦都说与梅花参横月落一醉且归去
　　前调　　　　　　　　　　　　莫　仑
　　听春教燕颦莺诉朝朝花困风雨六桥忘却清明后碧尽柳丝千缕蜂蝶侣正闲觅闲花闲草闲歌舞最怜西子尚薄薄云情盈盈波泪防防旧睂妩　流红记空泛秋宫怨句才人何处娇妒落红无限随风絮诗恨有谁曾遇堪恨处恨二十四番花信催花去东君暗苦更多嘱多情多愁杜宇多诉断肠语
　　前调【莼】　　　　　　　　　　　唐　珏
　　渐沧浪冻痕销尽琼丝初漾明镜鲛人夜翦龙髯滑织就水晶帘冷鳬叶净最好似嫩荷半卷浮晴影玉流翠凝早枯豉融香红盐和雪醉齿嚼清莹　功名梦曾被秋风唤醒故人应动髙兴悠然世味浑如水千里旧怀谁省空对景奈回首姑蘓台畔愁波暝烟寒夜静但只有芳洲苹花与老何日泛归艇
　　前调　　　　　　　　　　　　李俊民
　　这光景能销几度大都数十寒暑结庐人在山深处万壑千岩风雨朝复暮甚不管堂堂背我青春去髙情自许似野鹤孤云江鸥逺水此兴有谁阻　功名事休叹儒冠多误韩颠彭蹶无数一溪隔断桃源路只有人家离黍歌且舞更不住醉中时出烟霞语暂来樵斧贪防两争棊人间不道俯仰成今古
　　前调【春游连日病酒赋此止之】　　　　　　　张　翥
　　过花朝澹烟轻雨东风还又春社客怀不断还家梦只泥酒杯陶写孤馆夜甚浓醉无人知道归来也兰灯半灺任赋就鱼笺弦抛玉轸谁念倦司马　长安市几度携尊命驾空惊游兴衰谢醉乡天地无今古争得一襟潇洒春纵暇便不饮从教团雪揉花打觥筹己罢笑蜾蠃螟蛉吾今真止为报独醒者
　　前调【雨】　　　　　　　　　　　刘　基
　　洒轩牎数声疎雨霎时驱退残暑碧江风过龙鳞起天际白云如絮人老去但说道秋来先自伤心緖故乡何处望不见渊明菊荒三径尽日漫凝伫　新凉夜影沉沉汉渚寥寥鸿鴈飞度莎鸡络纬闲相妒催得鬓丝千缕芳草渡还又是苍烟緑水连红树荣名几许随分莫求多五湖有路波浪未应阻
　　前调【感秋】　　　　　　　　　　杨　基
　　问黄花为谁开晩青青犹绕西圃秋光又染芙蓉好那更薄霜轻雾江逺处但望见寒烟衰草山无数凭阑不语恨一防飞鸿数声柔橹都不带愁去　当时梦空忆邯郸故歩山阳笛里曾赋黄金散尽英雄老莫倚善题鹦鹉君看取且信手提携如意尊前舞浮名浪许要插柳当门种桃临水归老旧游路
　　前调【蘓堤春晓】　　　　　　　　　　瞿　佑
　　望西湖柳烟花雾楼台非逺非近蘓堤十里笼春晓山色空蒙难认风渐顺忽听得鸣榔惊起沙鸥阵瑶堦露润把绣幕微褰纱牎半起未审甚时分　凭阑处水影初浮日晕游船未许开尽卖花声里香尘起罗帐玉人犹困君莫问君不见繁华易觉光隂迅先寻芳信怕绿叶成隂红英结子留作异时恨
　　前调【平湖秋月】　　　　　　　　　　瞿　佑
　　望西湖断虹收雨长天秋水一色姮娥捧出黄金镜照我清尊瑶席风浪息想此际骊龙熟睡鲛人泣吹残短笛对香雾云鬟清辉玉臂今夕是何夕　凭阑处听尽更筹漏刻人间此景难得满身风露飕飕冷何用水晶屏隔君莫惜君不见坡仙乐事俱尘迹扁舟二客向赤壁重游山髙水落孤鹤梦中识
　　前调【断桥残雪】　　　　　　　　　　瞿　佑
　　望西湖玉花飘后嫩寒犹自凝沍瑶台梦断飞琼老惆怅今吾非故斜日暮试指防桥南桥北经行路佳期又误正环玦随波泪铅成水流入里湖去　凭阑处十里银沙分布水泥深阻行歩孤山欲访梅花信除是扁舟飞渡君莫诉君不见酒尊谁酹逋仙墓诗魂未遇但寂寞黄昏月香水影吟尽断肠句
