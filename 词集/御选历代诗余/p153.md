<!-- { "loadSidebar": true } -->
　　嘉节已吹帽谁复见南山南山佳处台上云绕一溪环犹记使君同醉化鹤千年何在今古自应悭胜事漫陈迹风物只髙寒　都莫问归酒畔集毫端等闲吟笑而今赖有孔融尊伟矣广平心致赢得相遭淡泊感旧唱酬间且看小斋菊抵掌共凭防
　　前调　　　　　　　　　　　　汪　莘
　　寄语山阿子何日出幽篁兰衣蕙带为我独立万寻冈头上青天荡荡足下白云霭霭和气自悠扬一阵东风至灵雨过横塘　招山鬼吊河伯俟东皇朱宫紫阙何事宛在水中央长望龙辀雷驾凭仗箫钟交鼓賔日出扶桑我乃援北斗子亦射天狼
　　前调【篘酒得三十六壶酹黄山神】　　　　　　汪　莘
　　酿秫小春月取酒雪花晨满壶插破浮蚁涌起碧鳞鳞谁觉东风宻至更带梅香潜入瓮里净无尘一见酒之面便得酒之心　这番酒未及饮未留賔黄山图就旧日境界喜重新三十六峰云嶂三十六溪烟水三十六壶春寄语黄山道我是境中人
　　前调【送呉叔永】　　　　　　　　　　呉　潜
　　才惜季方去又更别元方惊心天下双凤接翅下髙冈万里瞿塘烟浪一片昭亭云月渺渺正相望夜雨连风壑此意独凄凉　杜防声犹不住搅离肠黄鸡白酒吾亦归兴动家乡人事纷纷难料世事悠悠难説搔首对穹苍肻落儿曹泪一笑付沧浪
　　前调【题舫斋】　　　　　　　　　　李昴英
　　郭外足幽胜潮入涨溪流舫斋小小一叶老子日遨游管领白苹红蓼披戴緑蓑青篛直钓任沈浮玉缕饱鱼鲙雪阵狎河鸥　个中眠个中坐个中讴个中收拾诗料觞客个中留休羡乗槎博望且听洞箫赤壁乐处是瀛洲日月荡双桨天地一虗舟
　　前调【题登春台】　　　　　　　　　　李昴英
　　野趣在城市崛起此台髙谁移蓬岛冯夷夜半防灵鼇十万人家甃碧四面峰峦拥翠逺峙拍银涛插汉笔双墖簸两叶轻舠　我乗风时一到共嬉遨江山无复偃蹇弹压有诗豪寳劒孤横星动铁笛一声云裂寒月水宫袍沧海一杯酒世界渺鸿毛
　　前调【题蒲圻景星亭上慕容宰】　　　　　　　卢　炳
　　华亭新伟观胜地得髙雄凭防徙倚杳渺万里景无穷好是江流萦绕那更云天舒阔叠嶂倚晴空眼界无尽藏懐抱有清风　主人贤开绮席泛金钟放懐一笑许我满酌醉颜红祗恐玺书即下促起飞鳬东去行作黒头公还记今朝客曽对一杯同
　　前调　　　　　　　　　　　　卢　炳
　　风驭过姑射云佩挹浮丘丁寕月姊为我澂霁一天秋尽展冰匳玉鉴要看瑶台银阙万里冷光浮分与世间景好在水边楼　想霓裳呈妙舞起清讴蓝桥何处试寻玉杵恣追游拟待铅霜就缓引琼浆沈醉谁信是良筹长啸跨鲸背不必愿封留
　　前调　　　　　　　　　　　　石孝友
　　美人在何许相望正悠悠云牎雾阁遥想宛在海中洲空对残云冷雨何限重山叠水一梦到无由遗怨写红叶薄幸记青楼　金乌掷玉蟾缺物华休凤梧鸳竹一夜风露各惊秋惟有逺山无赖淡埽一睂晴緑特地向人愁敛袂且归去回首漫迟留
　　前调【括听真上人琴歌】　　　　　　　　林正大
　　耿耿银潢净牎月莹如冰朱丝一扣万籁不起冷光凝千古遗音犹在一洗淫哇郑卫北里与南陵孰识声音事哀乐不同情　咽流泉戛鸣玉击浮金老龙啼晓幼猿忽复暮山吟为我临风再奏仙鹄翩翻十二感物一何灵此曲谁当听四海有知音
　　前调【括岳阳楼记】　　　　　　　　　林正大
　　欲状巴陵胜千古岳之阳洞庭在目逺衔山色俯长江浩浩浑无涯际爽气北通巫峡南去极潇湘骚人与迁客览物兴尤长　锦鳞游汀兰郁水鸥翔波澜万顷碧色上下一天光皓月浮金千里把酒登楼对景喜极自洋洋忧乐有谁防宠辱两俱忘
　　前调【括黄州竹楼记】　　　　　　　　　林正大
　　听説竹楼好佳地占黄冈月波相接俯临江濑挹山光急雨檐喧瀑布宻雪瓴敲碎玉幽阒兴尤长琴调更虚畅诗韵转清扬　公退暇披鹤氅戴华阳手披周易消磨世虑坐焚香缥缈烟云竹树迎送夕阳素月胜槩緫难量欲办骚人事瀹茗漱清觞
　　前调【括庐山髙】　　　　　　　　　　林正大
　　庐山几千仞屹立竝长江扬澜左蠡洪涛巨浪日舂撞风止云消水浄相与泊舟登岸攀磴望空谾岩壑响松桂巨石激流淙　事幽寻遗世俗絶纷庬幽花野草香满时有鹤飞双羡子买田筑室欲使浮岚暖翠坐卧对轩牎我欲为君説安得笔如扛
　　前调　　　　　　　　　　　　葛长庚
　　江上春山逺山下暮云长相留相送时见双燕语风樯满目飞花万点回首故人千里把酒沃愁膓回鴈峰前路烟树正苍苍　漏声残灯焰短马蹄香浮云飞絮一身将影向潇湘多少风前月下迤逦天涯海角魂梦亦凄凉又是春将暮无语对斜阳
　　前调【咏百舌】　　　　　　　　　　呉子孝
　　落日青芜岸移棹緑苹洲清和天气碧树隂合暮云稠忽听林间百舌巧作千般妙语呕哑更咿嚘侧耳行吟畔如听好歌喉　车音细机韵杳橹鸣柔谁家儿女昵昵学语不能休乍止犹啼宛转吹征呵宫迭奏百鸟枉啁啾翘首上林苑好共凤凰游
　　前调【赏牡丹】　　　　　　　　　　杨　慎
　　春宵防雨后香径牡丹时雕防十二金刀谁翦两三枝六曲翠屏深掩一架银筝缓送且醉碧霞卮轻寒香雾重酒晕上来迟　席上欢天涯恨雨中姿向人如诉欲将彩笔记相思九十春光堪惜万种心情难写粉泪半低垂晓看红湿处千里梦佳期
　　前调【又一体　中秋懐子由】　　　　　　　苏　轼
　　明月几时有把酒问青天不知天上宫阙今夕是何年我欲乗风归去又恐琼楼玉宇髙处不胜寒起舞弄清影何似在人间　转朱阁低绮户照无眠不应有恨何事长向别时圆人有悲欢离合月有隂晴圆缺此事古难全但愿人长久千里共婵娟
　　前调　　　　　　　　　　　　黄庭坚
　　瑶草一何碧春入武陵溪溪上落花无数枝上有黄鹂我欲穿花寻路直入白云深处浩气展虹霓祗恐花深里红露湿人衣　坐白石敧玉枕拂金徽谪仙何处无人伴我白螺杯我为灵芝仙草不为绛唇丹脸长啸亦何为醉舞下山去明月逐人归
　　前调【题季修书室】　　　　　　　　　吕渭老
　　秋斋多梦渴舌本欲生烟独歩一庭明月鴈字已横天作个生涯不遂松竹雨荒三径却忆五湖船小阮贫尤甚犊鼻挂长竿　白鸥汀风共水一生闲横琴唳鹤要携妻子老云间灯火荧荧深夜髙卧南牎折几杯到不留残莫遣江湖手遮日向长安
　　前调【赵伯山席上见梅】　　　　　　　　向子諲
　　天公深藏巧云里放春回不到闲花凡草都付与踈梅独立水邉林下潇洒冰容孤艳清痩玉腰肢触拨暗香动风味欲愁谁　姮娥携青女过夜防时瑶冠琼佩粲然一笑亦何奇賸欲举觞对饮不怕月明霜重寒气着人衣只恐邻笛起化作玉尘飞
　　前调【别彭城】　　　　　　　　　　蔡　伸
　　醉击玉壶缺恨写緑琴哀悠悠徃事谁问离思渺难裁緑野堂前桃李燕子楼中歌吹那忍首重回惟有旧时月逺逺逐人来　小庭空清夜永独徘徊伴人幽怨一枝潇洒陇头梅心断云帆西去目送烟波东注千里接长淮为我将双泪好过楚王台
　　前调【中秋和施司谏】　　　　　　　　　罗　愿
　　秋宇浄如水月镜不安台郁孤髙处张乐语笑脱尘埃檐外白毫千丈座上银河万斛心境两佳哉俯仰共清絶底处着风雷　问天公邀月姊媿凡才婆娑人世羞见蓬鬓漾金罍来嵗公归何处照耀彩衣簪槖禁直且休催一曲庾江上千古继韶陔
　　八声甘州
　　【一名甘州曲西域记载龟兹国工制伊州甘州凉州等曲皆翻入中国词调八声者歌时之节奏也双调九十五字】
　　八声甘州　　　　　　　　　　汤　恢
　　摘青梅荐酒甚残寒犹怯苎罗衣正柳腴花痩緑云冉冉红雪霏霏隔屋秦筝依约谁品春词回首繁华梦流水斜晖　寄隐孤山山下但一瓢饮水深掩苔扉羡青山有思白鹤忘机怅年华不禁搔首又天涯弹泪送春归销魂逺千山啼鴂十里荼防
　　前调【又一体】　　　　　　　　　　萧　列
　　可怜生飘零到荼防依然旧销魂残春几许风风雨客里又黄昏无奈一江烟雾腥浪卷河豚身世忽如叶那自清浑　莫厌悲歌笑语奈天涯有梦白髪无根怕相思别后无字写回文更月明洲渚杜鹃声里立向临分三生石情縁千里风月柴门
　　凤凰台上忆吹箫
　　【取列仙传秦弄玉事双调九十五字】
　　凤凰台上忆吹箫　　　　　【宋媛】李清照
　　香冷金猊被翻红浪起来慵自梳头任寳匳尘满日上帘钩生怕离懐别苦多少事欲説还休新来痩非干酒病不是悲秋　休休这回去也千万徧阳闗也则难留念武陵人逺烟锁秦楼惟有楼前流水应念我终日凝眸凝眸处从今又添一段新愁
　　前调【转官毬】　　　　　　　　　　赵　文
　　白玉搓成香罗捻就为谁特地团团羡司花神女有此清闲疑是弓鞾蹴踘刚刚踢误挂花间方信道酴醿失色玉蘂无顔　凭防几回澹月怪天上冰轮移下尘寰奈堪同玉手难插云鬟人道转官毬也春去也欲转何官聊寄与诗人案头冰雪相看
　　前调【沈野云吹箫】　　　　　　　　　张　翥
　　琪树锵鸣春冰碎落玉盘珠泻还停渐一丝风嫋悠飏清冥疑把红牙趁节想有人记豆银屏何须教琵琶汉女锦瑟湘灵　追思旧时胜赏醉几度西湖山馆池亭惯倚歌花月按舞娉婷嵗晩相逢客里且一尊同慰漂零君休惜呉音朔调尽与吹听
　　前调【秋夜】　　　　　　　　　　马　洪
　　澹澹秋容澄澄夜影娟娟月挂梧桐爱箫声缥缈帘影玲珑彩凤衔书未至玉宇净香雾空蒙凉如水翠苔凝露琪树吟风　匆匆年华暗换嗟旧欢成梦彷佛飞蓬想清江泛鹢紫陌游騘应念佳期虚负瞻素彩感慨相同凝情久谁家捣练砧杵丁东
　　天香
　　【又一体双调九十五字】
　　天香　　　　　　　　　　　　王　观
　　霜瓦鸳鸯风帘翡翠今年较是寒早矮钉明牎侧开朱户断莫乱教人到重隂未觧云共雪商量未了青帐垂氊要宻红鑪围炭宜小　呵梅弄妆试巧绣罗衣瑞云芝草伴我语时同语笑时同笑已被金尊劝酒又唱新词故相恼尽道穷冬元来恁好
　　玉女迎春慢
　　【双调九十五字】
　　玉女迎春慢　　　　　　　　　彭元逊
　　才入新年逢人日拂拂澹烟无雨叶底妖禽自语小啄幽香还吐东风辛苦便怕有踏青人误清明寒食消得渡江黄翠千缕　看临小帖宜春塡轻晕湿碧花生雾为説钗头袅袅系着轻盈不住问郎留否似昨夜教成鹦鹉走马章台忆得画睂归去
　　倾杯乐
　　【又一体双调九十五字】
　　倾杯乐　　　　　　　　　　　柳　永
　　离防慇懃兰舟凝滞看看送行南浦情知道世人难使皓月长圆彩云镇聚算人生悲莫悲于轻别最苦正欢娯便分鸳侣　泪滴琼脸棃花一枝春带雨惨黛别临行犹自再三问道君须去频耳畔低语知多少他日深盟平生丹素从此尽把凭鳞羽
　　梦扬州
　　【双调九十五字】
　　梦扬州　　　　　　　　　　　　秦　观
