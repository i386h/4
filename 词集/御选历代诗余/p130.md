<!-- { "loadSidebar": true } -->
　　花幙髙烧烛兽烟深炷香寒色上楼阁春威徧池塘多情天孙织罢故与玊女穿牕素脸浅约宫妆风韵胜笙簧　游冶寻旧侣尊酒老吾乡清歌度曲何妨尘落雕梁任瑶阶平尺珠帘人报賸酩酊飞羽觞
　　前调　　　　　　　　　　　　方千里
　　晓起山光惨晚来花意寒映月衣纤缟因风佩琅玕三弄江梅听彻防点岸栁飘残宛然舞曲初翻帘影卷波澜　把酒同唤醉促膝小留欢清狂痛饮能消多少杯盘况人生如寄相逢年老岁华休作容易看
　　前调【雪次周美成韵二首】　　　　　　　　杨泽民
　　轻有鹅毛体白无龙脑香琼笋缀飞桷冰壶鉴方塘浑如瑶台阆苑更无茅舍蓬牕画阁自有梅妆贪耍罢弹簧　鼓舞沽酒市蓑笠钓鱼乡遐观自乐吾心何必濠梁待乔木都冻千山尽老更烦玊指劝羽觞
　　前调　　　　　　　　　　　　杨泽民
　　梅信初回暖风棱犹壮寒禾稼响圭璧帘旌隠琅玕门前羣山尚满牕外数片余残冻底潜有鱼翻东风渐生澜　杖防扶半醉燕寝有余欢儿童自捧皑皑调蜜盈盘兆丰穣和气来呈羙瑞莫同轻薄飞絮看
　　前调【雪次周美成韵二首】　　　　　　　　陈允平
　　飞絮迷芳意落梅销暗香皓鹤唳空碧白鸥避寒塘妨他踏青闘草便放晓日东牕先自嬾弄晨妆谁耐听笙簧　望帘寻酒市看钓认渔乡控持紫燕芹泥未上雕梁想梁园谢馆寻花较晚但陪玊树频举觞
　　前调　　　　　　　　　　　　陈允平
　　三万六千顷玊壶天地寒庾岭封的皪淇园折琅玕漠漠梨花烂漫纷纷栁絮飞残直疑潢潦惊翻斜风泝狂澜　对此频胜赏一醉饱清欢呼童翦韭和冰先荐春盘怕东风吹散留尊待月倚阑莫惜今夜看
　　金人捧露盘
　　【又一体双调七十九字】
　　金人捧露盘　　　　　　　　　张元干
　　卧扁舟闻寒雨数佳期又还是轻误仙姿小楼梦冷觉未应恨我归迟鬓云防处沈檀斜露泣花枝　名与利空萦系添憔悴谩孤恓得见了说与教知偎香倚暖夜鑪围定酒温时任他飞雪洒江天莫下层梯
　　前调【惜春】　　　　　　　　　　程　垓
　　爱春归忧春去为春忙旋点检雨障云妨遮红护緑翠帏罗幙任髙张海棠明月杏花天更惜浓芳　唤莺吟招蝶拍迎栁舞倩桃妆尽呼起万籁笙簧一觞一咏尽敎陶写绣心肠笑他人世漫嬉游拥翠偎香
　　前调【水仙花】　　　　　　　　　　髙观国
　　梦湘云吟湘月吊湘灵有谁见罗韤尘生凌波歩弱背人羞整六铢轻娉娉袅袅晕娇黄玉色轻明　香心静波心冷琴心怨客心惊怕佩解却返瑶京杯擎清露醉春兰友与梅兄苍烟万顷断肠是雪冷江清
　　前调【梅花】　　　　　　　　　　髙观国
　　念瑶姬翻瑶佩下瑶池冷香梦吹上南枝罗浮梦杳忆曾清晓见仙姿天寒翠袖可怜是倚竹依依　溪痕浅雪痕冻月痕淡粉痕微江楼怨一笛休吹芳音待寄玉堂烟驿两栖迟新愁万斛为春痩却怕春知
　　前调　　　　　　　　　　　　髙观国
　　楚宫闲金成屋玊为防断云梦容易惊残骊歌几叠至今愁思怯阳闗清音恨阻抱哀筝知为谁弹　年华晚月华冷霜华重鬓华斑也须念闲损雕鞍斜缄小字锦江三十六鳞寒此情天阔正梅信笛里闗山
　　前调　　　　　　　　　　　　刘　基
　　水如蓝山如黛草如丝正去年双燕来时衡门昼掩日长惟有睡相宜午风吹破北牕梦檐影参差　李花开梅花谢榴花放杏花稀枉教人两鬓双垂凭阑竚立空将愁眼盼斜晖断云迢逓趁征鴈直到天涯
　　前调【五月十二日喜雨】　　　　　　　　周　用
　　仰皇天驱雨伯驾飞防记农师旧有灵占自来大旱不过五月十之三山河大地从滂沛西北东南　挽长河千里润尝旧井十分甘奈微涓自喜沾沾云雷大造天功那许世人贪凤凰池上恩波阔新緑遥添
　　山亭栁
　　【双调七十九字】
　　山亭栁　　　　　　　　　　　杜安世
　　晓来风雨万花飘落叹韶光虚过却芳草萋萋映楼台淡烟漠漠纷纷絮飞院宇燕子过朱阁　玊容淡妆添寂寞檀郎辜愿太情薄数归期絶信约暗添春宵恨平康恣迷欢乐时时闷饮緑醑甚转转思量着
　　望云涯引
　　【双调七十九字】
　　望云涯引　　　　　　　　　　李景元
　　秋容江上岸花老苹洲白露湿蒹葭浦屿渐增寒色闲渔唱晚鹜雁惊飞处映逺碛数点轻防送天际归客凤台人散漫回首沈消息素鲤无凭楼上暮云凝碧时向西风下认逺笛宋玊悲懐未信金尊消得
　　忆黄梅
　　【双调七十九字】
　　忆黄梅　　　　　　　　　　　王　观
　　枝上叶儿未展已有坠红千片春意怎生防怎不怨被我安排矮牙牀斗帐和娇艳移在花丛里面　请君看惹清香偎媚暖爱香爱暖金杯满问春怎管大家便做东风总吹教零乱犹兀自输我鸳鸯一半
　　过涧歌
　　【双调八十字】
　　过涧歌　　　　　　　　　　　栁　永
　　淮楚旷望极千里火云烧空尽日西郊无雨厌行旅数幅轻帆渐落檥棹蒹葭浦避畏景两两舟人夜深语此际争可便恁奔名竞利去九衢尘里衣冠冒炎暑回首江乡月观风亭水边石上幸有散发披襟处
　　前调　　　　　　　　　　　　晁补之
　　归去奈故人尚作青眼相期未许明时归去放懐处买得东皋数亩静爱园林趣任过客剥啄相呼昼扃户堪笑儿童事业华颠向谁语草堂人悄圆荷过微雨都付邯郸一枕清风好梦初觉砌下槐影方亭午
　　鬭百花
　　【唐时闘花以竒者为胜调名取此一名夏州与闘百草无渉双调八十字】
　　鬬百花　　　　　　　　　　　晁补之
　　小小盈盈珠翠忆得睂长眼细曾共映花低语已解伤春情意重向溪堂临风看舞梁州依旧照人秋水转更添姿媚　与问阶上簸钱时节记微笑但把纤腰向人娇倚不见还休谁教见了厌厌还是向来情味
　　前调【又一体】　　　　　　　　　　晁补之
　　斜日东风深院绣幙低迷归燕潇洒小屏娇面髣髴灯前初见与选筵中银杯半折姚黄揷向凤凰钗畔微笑遮纨扇　教展香裀看罢霓裳促徧红飐翠翻惊鸿乍拂秋岸栁困花慵盈盈自整罗巾须劝倒金盏
　　安公子
　　【双调八十字】
　　安公子　　　　　　　　　　　栁　永
　　长川波防灎楚乡淮岸迢逓一霎烟汀雨过芳草青如染驱马防书剑当此好天好景自觉多愁多病行役心情厌　望处旷野沈沈暮云黯黯行侵夜色又是急桨投村店认去程将近舟子相呼遥指渔灯一点
　　最髙楼
　　【双调八十字】
　　最髙楼　　　　　　　　　　　刘　基
　　今宵月还照别离愁愁上最髙楼九霄无路青冥阔玊京风露冷于秋寳刀裁不断水东流　谁知道黄粱炊未熟早过了洞天三十六尘土事几时休广寒桂树清香好圆光恰满又成钩笑阶前萱草浪语忘忧
　　欵残红
　　【双调八十字此杨慎自名调乃八韵五言古诗合生查子二调为一调换头用宋李之仪谢池春慢语以其独立一调存之】
　　款残红　　　　　　　　　　　杨　慎
　　花径款残红风沼萦新皱有意惜余春无计消长昼香醪泻玊洼瑞脑喷金兽谁与共温存寂寞黄昏后　频移带眼寛只恁恹恹痩不见又思量见了还依旧为问频相见何似长相守天生竝头莲好结同心藕
　　瑶阶草
　　【双调八十字】
　　瑶阶草　　　　　　　　　　　程　垓
　　空山子规呌月破黄昏冷帘幙风轻緑暗红又尽自从别后粉销香腻一春成病那堪昼闲日永　恨难整起来无语緑萍破处池光浄闷理残妆照花独自怜痩影睡来又怕饮来越醉醒来却闷看谁似我孤另
　　最髙楼
　　【又一体双调八十一字】
　　最髙楼　　　　　　　　　　　辛弃疾
　　长安道投老倦游归七十古来稀藕花雨湿前湖夜桂枝风澹小山时怎消除须殢酒更吟诗　也莫向竹边辜负雪也莫向栁边辜负月闲过了总成痴种花事业无人问惜花情绪只天知笑山中云出早鸟归迟
　　前调【用前韵赋牡丹】　　　　　　　　　辛弃疾
　　西园买谁载万金归多病胜游稀风斜画烛天香夜凉生翠盖酒酣时待重寻居士谱谪仙诗　看黄底御袍元自贵看红底状元新得意如斗大笑花痴汉妃翠被娇无奈吴姬粉阵恨谁知但纷纷蜂蝶乱笑春迟
　　前调【赋梅】　　　　　　　　　　辛弃疾
　　花知否花一似何郎又似沈东阳痩棱棱地天然白冷清清地许多香笑东君还又向北枝忙　着一阵霎时间底雪更一个缺些儿底月山下路水边墙风流怕有人知处影儿守定竹旁厢且饶他桃李趁少年塲
　　前调　　　　　　　　　　　　程　垓
　　旧心事説着两睂羞记得凭肩游湘裙罗韤桃花岸薄衫轻扇杏花楼几番行几番醉几番留　也谁料春风吹已断又谁料朝云飞亦散天易老恨难酬蜂儿不解知人苦燕儿不觧説人愁旧情懐消不尽几时休
　　前调【再题周登乐府】　　　　　　　　　刘克庄
　　周郎后直数到清真君莫是前身八音相应谐韶乐一声未了落梁尘笑而今轻郢客重巴人　只少个緑珠横玊笛更少个雪儿弹锦瑟欺贺晏压黄秦可怜樵唱并菱曲不逢御手与龙巾且酣眠篷底月瓮间春
　　前调　　　　　　　　　　　　蒋　防
　　新春景明媚在何时宜早不宜迟软尘巷陌青油幰重帘深院画罗衣要些儿晴日照暖风吹　一片片雪儿休要下一点点雨儿休要洒才恁地越愆期悠悠不趁梅花到匆匆枉带栁花飞倩黄莺将我话报春归
　　前调　　　　　　　　　　　　元好问
　　商于路山逺客来稀鸡犬静柴扉东家欢饮姜芽脆西家留宿芋魁肥觉重来猿与鹤总忘机　问华屋髙赀谁不恋问美食大官谁不羡风浪里竟安归云山既不求吾是林泉又不责吾非任年年藜藿饭芰荷衣
　　前调【暮春】　　　　　　　　　司马昻父
　　花信紧二十四番愁风雨五更头侵堦苔藓宜罗韤逗衣梅润试香篝緑牕闲人梦觉鸟声幽　按秦筝学弄相思调写幽情恨杀知音少向何处説风流一丝杨栁千丝恨三分春色二分休落花中流水里两悠悠御街行
　　【又一体双调八十一字】
　　御街行【赋帘】　　　　　　　　　髙观国
　　香波半窣深深院正日上花隂浅青丝不动玊钩闲看翠额轻笼葱蒨莺声似隔篆烟微度爱横影参差满那回低挂朱阑畔念闷损无人卷窥春偷倚不胜情彷佛见如花娇面纎柔缓揭瞥然飞去不似春风燕
　　前调【赋轿】　　　　　　　　　　髙观国
　　藤筠巧织花纹细称穏歩如流水踏青陌上雨初晴嫌怕湿文鸳双履要人送上逢花湏住才过处香风起裙儿挂在帘儿里更不把牕儿闭红红白白簇花枝恰称得寻春芳意归来时晚纱笼引道扶下人微醉鬭百花
　　【又一体双调八十一字】
　　鬭百花　　　　　　　　　　　栁　永
　　煦色韶光明媚轻霭低笼芳树池塘浅蘸烟芜帘幙闲垂飞絮春困厌厌抛掷鬬草工夫冷落踏春心绪终日扃朱戸　逺恨緜緜淑景迟迟难度年少傅粉依前醉眠何处深院无人黄昏乍拆秋千空鏁满庭花雨皂罗特髻
　　【双调八十一字一名采菱拾翠以苏轼词起句得名也】
　　皂罗特髻　　　　　　　　　　苏　轼
