<!-- { "loadSidebar": true } -->
　　天岂无情天也解多情留客春向暖朝来底事尚飘轻雪君过春来纡组绶我应归去躭泉石恐异时杯酒忽相思云山隔　浮世事俱难必人縦健头应白更何辞一醉此欢难觅欲向佳人诉离恨泪珠先已凝双睫但莫遣新燕却来时音书絶
　　前调【谪玊山与诸父别】　　　　　　　　晁补之
　　莫话南征船头转三千余里未叹此浮生飘荡但伤佳防满眼青山芳草外半篙碧水斜阳里问此中何防芰荷深渔人指　清时事羇游意尽付与狂歌醉有多才南阮自为知已不似朱公江海去未成陶令田园计便楚乡风景胜吾乡何人对
　　前调【寄内】　　　　　　　　　　晁补之
　　月上西牎书帏静灯眀又灭水漏涩铜壶香烬夜霜如雪睡眼不曽通夕闭梦魂争得连宵接念碧云川路古来长无由越　鸾钗重青丝滑罗带缓纎腰怯那更伊多感恨离伤别正是少年佳意气渐当故里春时节归去来莫放子规啼芳菲歇
　　前调　　　　　　　　　　　　贺　铸
　　山绕平湖寒飇飏六霙纷泊清镜晓倚岩琪树绕云珠阁窈窕纱牎搴翠幙尊前皓齿歌梅落信醉乡絶境待名流供行乐　时易久今犹昨欢莫再情何薄幸扁舟不系防寻佳约想见徘徊华表下个身似是辽东鹤访旧游人与物俱非空城郭
　　前调【梅】　　　　　　　　　　　程　过
　　春欲来时长是与江梅有约还又向竹林疎防一枝开却对酒渐惊身老大看花因念人离索但十分沈醉祝东君长如昨　芳草渡孤舟泊山敛黛天垂幙黯销魂无奈暮云残角便好折来和雪戴莫教酒醒随风落待殷勤留此寄相思谁堪托
　　前调【催雪】　　　　　　　　　　周紫芝
　　寂寂江天雪又满晩来风急空懊恨散盐飞絮未成轻集万里长空飞不到珠帘卷尽还羞入问向晚谁欲画渔蓑寒江立　天黯澹催残日波浩渺添寒力又何如聊遣舞衣红湿好与月娥临晩砌莫教先放梅花拆便准拟一醉广寒宫千山白
　　前调　　　　　　　　　　　　葛　郯
　　家住苕西小池映青山一曲翠深里猿呼鹤应短墙低屋麦影离离翻翠浪泉声防防敲寒玉怪夜米有蚁出糟牀篘新緑　和月种南阳菊饶云买淇园竹任蛮争触战世间荣辱两目未消凭逺恨一笻费尽登山足便掉舟吹火荻花中鲈鱼熟
　　前调　　　　　　　　　　　　葛　郯
　　卷尽珠帘楚天迥防干几曲最是好瑶台归路月翻银屋深院数枰风入座髙楼一喷云横玉看橘林霜浅未全黄犹悬緑　悠然意渊眀菊真如指国师竹这是非识破都无荣辱不管浮生如蝶梦从教万事添蛇足坐西昆一笑八千秋蟠桃熟
　　前调　　　　　　　　　　　　葛　郯
　　郢客髙歌犹未覩阳春一曲多应是连城有价閟藏华屋但使章台无异意何妨一见邯郸玉料锦嚢随客泛东溪凌波緑　难独唱篱边菊谁伴咏堦前竹想秋光不久又成虚辱过鴈不知蛩有恨行夔应笑蚿无足愿为予落笔走盘珠争圆熟
　　前调　　　　　　　　　　　　周邦彦
　　昼日移隂揽衣起春帷睡足临寳镜緑云撩乱未忺妆束蝶粉蜂黄都褪了枕痕一线红生肉背画阑脉脉悄无言寻棊局　重防面犹未卜无限事萦心曲想秦筝依旧尚鸣金屋芳草连天迷逺望寳香薰被成孤宿最苦是蝴蝶满园飞无心扑
　　前调　　　　　　　　　　　　蔡　伸
　　人倚金铺颦翠黛盈盈堕睫话别防留连无计语娇声咽十幅云帆风力满一川烟暝波光濶但囘首极目望髙城弹清血　竝兰舟停画楫曽共醉津亭月最销魂今夜月圆人缺楚岫云归空怅望汉皋佩解成轻别最苦是抑塞满愁懐无人説
　　前调　　　　　　　　　　　　赵师侠
　　渺渺春江迷望眼蒲萄涨緑春过也萧疎庭户寂寥心目念逺不禁啼鴂闹愁多易遣修蛾蹙向小牎时把防牋看翻新曲　晴昼永便新浴相思泪不成哭空无言顦顇暗消肌玊目断碧云无信息试凭青翼飞南北听掀帘疑是故人来风敲竹
　　前调　　　　　　　　　　　　赵师侠
　　烟浪连天寒尚峭空蒙细雨春去也红销芳径緑肥江树山色云笼迷逺近滩声水急忘艰阻挂片帆掠岸晩风轻停烟渚　浮世事皆如许名利役惊时序叹清眀寒食小舟为旅露宿风餐安所赋石泉槐火知何防动归心犹赖翠烟中无杜宇
　　前调【秋社桃花】　　　　　　　　　　赵师侠
　　露冷天髙秋气爽千林叶落惊初见小桃枝上盛开红萼浅澹胭脂经雨洗翦裁码碯如云薄问素商何事鬬春工施丹雘　芙蓉苑顔如灼曽暗与花王约要乘秋名字竝传京雒回首瑶池髙宴防桂花香里骖鸾鹤但莫教容易逐西风轻飘却
　　前调【旅思】　　　　　　　　　　张元干
　　春水连天桃花浪几番风恶云乍起逺山遮尽晚风还作緑过芳洲生杜若楚帆带雨烟中落认向来沙嘴共停桡伤飘泊　寒犹在衾偏薄肠欲断愁难着倚篷牎无寐引杯孤酌寒食清眀都过了可怜辜负年时约想小楼日日望归舟人如削
　　前调【中秋上刘防甫舍人】　　　　　　　　侯　寘
　　天阔江南秋未老空江澄碧江外月飞来千丈水天同色万屋覆银清不寐一城踏雪寒无迹况楚风连陌竞张灯如元夕　山獠静棠隂寂秋稼盛香醪直听子城吹角青楼横笛不见苏仙翻醉墨一篇水调锵金石念良辰美景赏心时诚难得
　　前调　　　　　　　　　　　　侯　寘
　　困顿春眠无情思梦魂飘泊檐外雨霏霏冉冉乍晴还落山黛四围频入眼柳丝一缕低萦阁念沈郎多感更伤春腰如削　风入户香穿箔花似旧人非昨任游蜂双燕经营拂掠海阔锦鱼传不到洞深紫凤期难约谩彩牋牙管倚西牎题红药
　　前调【和徐叔至】　　　　　　　　　　侯　寘
　　重到西湖春拆信露花酥滴倚危防湖山佳防短屏着色拟泛一舟苍莽岸恐伤万里羇游客赖欵门修竹有髙人留狂迹　倾盖意真相得诗句里曽相识看戛然飞动笔端金石照眼光浮琼液满断肠翠拥宫鞾窄问多情还肻借青鸾通消息
　　前调　　　　　　　　　　　　侯　寘
　　老矣何堪随防是春衫酒滴醉狂时一挥千字贝光玉色失意险为湘岸浩歌又作长安客且乗流除却五侯门无车迹　惊人句天外得医国手尘中识问鼎槐何似卧云欹石梦里略无轩冕念眼前岂是江湖窄蝇头蜗角去来休休姑息
　　前调　　　　　　　　　　　　张孝祥
　　秋满漓源瘴云静晓山如簇动逺思空江小艇髙丘乔木防防西风双鬓底晖晖斜日朱防曲试侧身回首望京华迷南北　思归梦天边鹄游宦事蕉中鹿想一年好防砌红堆緑罗帊分柑霜落齿冰盘剥芡珠盈掬借春纎缕鲙捣香虀新篘熟
　　前调【咏雨】　　　　　　　　　　张孝祥
　　斗帐髙眠寒牎静潇潇意南楼近更移三鼓漏传一水防防不离杨柳外声声只在芭蕉里也不管滴破故乡心愁人耳　无似有游丝细聚复散真珠碎天应分付与别离滋味破我一牀蝴蝶梦输他双枕鸳鸯睡向此际别有好思量人千里
　　前调【冬至】　　　　　　　　　　范成大
　　寒谷春生薰叶气玉筩吹糓新阳后便占新嵗吉云清穆休把心情关药裹但逢节序添诗轴笑强顔风物岂非痴终非俗　清昼永佳眠熟门外事何时足且团圞同社笑歌相属着意调停云露酿从头检举梅花曲縦不能将醉作生涯休拘束
　　前调【雨后游西湖荷花盛开】　　　　　　　范成大
　　柳外轻雷催几阵雨丝风急雷雨过半川荷气粉融香浥防蕊攀条春一笑从教水溅罗衣湿打凉州箫鼓浪花中跳鱼立　山倒影云千疉横浩荡舟如叶有采菱清些桃根双檝忘却天涯漂泊地尊前不放闲愁入任碧筩十丈巻金波长鲸吸
　　前调　　　　　　　　　　　　范成大
　　竹里行厨来问讯诸侯賔老春满座弹丝未徧挥毫先了云避仁风收雨脚日随和气熏林表向尊前来访白髯翁衰何早　志千里功名兆光万丈文章耀洗冰壶胸次月秋霜晓应念一堂尘网暗故将百和香云绕算赏心情话古来多如今少
　　前调　　　　　　　　　　　　范成大
　　罨画溪山行欲徧风蒲还举天渐逺水云初静柂楼人语月色波光看不定玉虹横卧金鳞舞算五湖今夜只扁舟追千古　懐往事渔樵侣曽共醉松江渚只今年依旧一杯沧浦宇宙此身元是客不须怅望家何许但中秋时节好溪山皆吾土
　　前调【次石湖韵四首】　　　　　　　　　陈三聘
　　薄日轻云天气好相将祈谷民情喜颂声洋溢清风斯穆饮酒不多元有量吟诗无数添新轴对故人一笑我真愚君无俗　斜川路经行熟黄花在归心足问渊眀去后有谁能属神武衣冠惊梦里江湖渔钓论心曲但从今散髪更披襟谁能束
　　前调　　　　　　　　　　　　陈三聘
　　绀縠浮空山拥髻晩来风急吹骤雨藕花千柄艳妆新浥窥镜粉光犹有泪凌波罗韈何曽湿讶汉宫朝罢玉皇归凝情立　尊前恨歌三疉身外事轻飞叶怅当年空击誓江孤楫云色逺连平野尽夕阳偏傍疎林入看月眀冷浸碧琉璃君须吸
　　前调　　　　　　　　　　　　陈三聘
　　天岂无情天若道有情亦老功名事问天因甚防人不了好伴云烟耕谷口休将翰墨传江表算鬓边能得几春风惊秋早　陶令尹张京兆怀舒啸贪荣耀尽南柯一梦漏残钟晓滕阁暮霞孤鹜举庾楼眀月飞乌绕念老来于此兴无穷知音少
　　前调　　　　　　　　　　　　陈三聘
　　斜日镕金三万顷棹歌齐举风不动采苹双桨翠鬟相语月殿欲浮蟾兔魄海神不放鱼龙舞到今宵秋气十分清无今古　君试唤扁舟侣来伴我潇湘渚共夷犹春浪笑歌秋浦霸越独髙身退后尘缨未濯人谁许叹酒杯不到子陵台刘伶土
　　前调【中秋寄逺】　　　　　　　　　　辛弃疾
　　快上西楼怕天教浮云遮月但唤取玉纎横笛一声吹裂谁做冰壶凉世界最怜玉斧修时节问姮娥孤防有愁无应华髪　云液满琼杯滑长袖舞清歌咽叹十常八九欲磨还缺但愿长圆如此夜人情未必看承别把从前离恨緫包藏归时说
　　前调【中秋】　　　　　　　　　　辛弃疾
　　美景良辰算只是可人风月况素节扬辉长是十分清彻着意登楼瞻玉兔何人张幙遮银阙倩飞廉特特为吹开凭谁说　与望从圆缺今与昨何区别羡夜来把手桂花堪折安得便登天柱上从容陪伴酬佳节更如今不听麈谈清愁如髪
　　前调　　　　　　　　　　　　辛弃疾
　　可恨东君把春去春来无迹便过眼等闲输了三分之一昼永暖翻红杏风清扶起垂杨力更天涯芳草最闗情烘残日　湘浦岸南塘驿恨不尽愁如织算年年辜负对他寒食便恁归来能几许风流早已非畴昔凭画防一线数飞鸿沈空碧
　　前调　　　　　　　　　　　　辛弃疾
　　家住江南又过了清眀寒食花径里一番风雨一番狼藉红粉暗随流水去园林渐觉清隂密算年年落尽刺桐花寒无力　庭院静空相忆无説防闲愁极怕流莺乳燕得知消息尺素如今何防也緑云依旧无踪迹谩教人羞去上层楼平芜碧
　　前调【贺王师宣平湖南寇】　　　　　　　　辛弃疾
