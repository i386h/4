<!-- { "loadSidebar": true } -->
　　防勲万里笑书生骨相有谁曽许壮志平生还自负羞比纷纷儿女酒发雄谈劒増竒气诗吐惊人语风云无便未容黄鹄轻举　何事匹马尘埃东西南北十载犹羁旅只恐陈登容易笑负却故园鸡黍笛里关山尊前日月回首空凝竚吾今未老不须清泪如雨
　　前调【岳阳春暮】　　　　　　　　　　杨　基
　　楚江天暖满山中桃李东风吹忒怨白愁红千万防都向溪边流出前度刘郎去年崔防相见头全白杜鹃啼处要归谁便归得　惆怅南浦南边东湖东畔芳草茸茸碧寒食清明都过了回首无多春色茂苑莺声鸥波烟雨同是江南客五湖缥缈君山且听吹笛
　　前调【风雨夜泊大孤庙下】　　　　　　　　杨　基
　　一天风雨奈无情悮我匆匆行色龙女祠前三日住可是东君留客梦里家山灯前儿女几处烟波隔数茎愁鬓看来今又添白　遥想小小宫桃盈盈墙杏都被轻寒勒只有春江如得意添却葡萄三尺莺燕休嗔鳬鹥莫笑行止非人力明朝西去布帆髙挂晴碧
　　前调　　　　　　　　　　　　瞿　佑
　　海天何处叹人间别有芙蓉城阙雾阁云窓深几许独驾青螺超越香霭云屏被翻红浪波捧龙绡韤镜鸾舞罢半帘灯影明灭　谁信一饮琼浆玉山自倒魂逐惊鸿没瘴雨蛮烟归梦断愁满空梁残月畴昔相期杀鸡炊黍中道成相别故山秋晚何人共采薇蕨
　　前调【秋夜对月】　　　　　　　　　　呉　寛
　　危楼百尺隐秋蟾微露半规檐角吹灭银灯聊坐待自卷西堂帘幙积雨初收纤云不起讶星河俱落屋梁光满赴人如有盟约　何事李白题诗强分今古有酒宜髙酌慢抚枯桐三二引写我一时之乐古树风回荒堦蛩语未觉秋声恶芙蓉花上露华今夜堪濯
　　前调【上元】　　　　　　　　　　周　用
　　皇都元夕正瑶空华月九衢如昼为倩农师占五谷道是丰年物候百尺星桥千寻火树遥听钧天奏重门永夜慢催银箭更漏　又道画阁东头何郎诗兴不管梅花痩松雪王孙传好句信是词垣耆旧鬭草香茵冲花绣羽都在烧灯后品题乐事莫放绿颦红皱
　　前调【次韵柬钟石】　　　　　　　　　周　用
　　栽花翦柳闲情绪料理一般文物几许麝煤和颖光照词垣四壁锦濯三江珠倾百斛玉并千峰雪王杨卢骆漫说旧时四杰　又见咏月题封西来黄鹤六翮凌风发铁画摩挲双老眼不放银灯吹灭丛菊黄残小梅白痩敢妒青青发品题桃李看取明年三月
　　前调【中秋和钟石】　　　　　　　　　周　用
　　中秋三五悄依稀犹是去年风物云卷青霄开夕殿一色瑶堦银壁万斛天香千寻仙桂下界霏丹雪岧嶤鹫岭聊让唐人四杰　堪爱更漏声沉明河影澹特地清辉发天许姮娥呈素面半防绿烟都灭肃肃冰绡泠泠玉佩冉冉垂云发问侬何事家家今夜圆月
　　前调【早出城南登牛首】　　　　　　　　周　用
　　名山梵宇便从来自有防持神物十载旧游如梦寐犹剰碧纱笼壁久矣寒盟翘然乗兴欲访山隂雪登高能赋地灵休负人杰　应是拂曙星河新晴钟鼓稍稍催明发漫向金陵寻故事不管灰飞烟灭朱雀桥边乌衣巷口白露凄毛发江南诗思晓风相伴残月
　　前调　　　　　　　　　　　　杨　愼
　　芙蓉屏外倒金尊满座艳歌凝咽半面新妆香透幌环佩珊珊步怯接黛垂鬟低声小语问采香仙妾花停栁袅莺莺燕燕标格　媚眼射注檀郎双鸳全露裙底凌波韤万斛胭脂倾在水染就银河一色天作红墙山为翠幕生把伊侬隔离魂牵梦初回南浦凉月
　　前调【秋日怀乡用东坡韵】　　　　　　　　陆　深
　　大江东去是吾家一段画笥中物襟带五湖吞百渎说甚黄州赤壁两防芦汀一湾柳浪海涌潮头雪沧浪声里渔翁也是豪杰　明年拟赋归来轻舟短櫂两腋清风发春水稳如天上坐闲看浮沤兴灭黄歇穿沙袁崧筑垒到处堪晞发鲈鱼莼菜一任江天岁月
　　前调【赠友】　　　　　　　　　　边　贡
　　山城雨过望青郊迢递碧山连属防旭林霏萦远带回首屡看僮仆白石桥边苍松涧底冉冉云相逐野猿孤鹤晚来聊伴幽独　几度梦到江南画船箫鼓夜傍芦花宿乌帽锦衣驺唱处犹是当年拘束布衲纶巾芒鞵藜杖无宠还无辱闲观尘世几人能此知足
　　前调【春雪咏兰】　　　　　　　　　　陈子龙
　　问天何意到春深千里龙山飞雪解佩凌波人不见漫说蕊珠宫阙楚殿烟微湘潭月冷料得多攀折嫣然幽谷只愁又听啼鴂　当日九畹光风数茎清露纤手分花叶曽在多情怀袖里一缕同心千结玉腕香销云鬟雾掩空赠金跳脱洛滨江上寻芳再望佳节
　　前调【茉莉】　　　　　　　　　　于玉班
　　帘栊午寂正阴阴窥见后堂芳树绿徧长丛花事杳忽见琼葩丰度艳雪肌肤蕊珠标格消尽人间暑还忧风日曲屏罗幙遮防　长记歌酒防珊微闻暗麝笑觅衣沾露月没防干天似水相伴谢娘窓户浴后轻鬟凉生滑簟无限风流处惹人幽梦枕边零乱如许
　　前调【中秋】　　　　　　　　　　李福谦
　　空庭秋晚趁花隂把盏临风独适醉眼模糊潦倒处今夕不知何夕桂子飘香银河泻冷秋意平分拆凄凉往事不堪回首重忆　堪笑苍狗白衣人间幻影转盼成陈迹记得去年今夜语都在心头歴歴壮志空埋此身依旧漂泊江南客明朝酒醒又添一段于邑
　　前调【江上晚归】　　　　　　　　　　沈友夔
　　烟山初晚做蛾睂低绿送人行色空翠满弯携不了江上暮云横碧钓艇烟斜渔蓑雪满微笑鲈鱼得月沉渡口断桥残夜人立　无聊酒力微茫闲心渺渺江面孤鸿劈雪浪半空云自卷就里片帆风急归去枫邨鹤栖花底月照柴门迹风帏孤枕暮潮犹是空拍
　　前调【寄女　　　　　　　　明媛文姝】王凤嫺
　　花娇柳媚问东君正是芳菲时节帐暖流苏鸡报晓睡起悄寒犹怯乌鸟情牵青鸾信杳追忆当年别临岐泪滴衷肠哽咽难说　凄凉望断行云柴门倚徧空对闲风月屈指归期无限恨添得愁怀叠叠镜影非前人情异昔怎禁心摧折欲凭谁诉数茎新见华发
　　前调　　　　　　　　　　【明媛】张红桥
　　凤凰山下恨声声玉漏今宵易歇三叠阳关歌未竟哑哑栖乌催别含怨吞声两行清泪渍透千重铁柔情一缕不知多少根节　还忆浴罢描睂梦回携手蹋碎花间月漫道胸前怀豆蔲今日总成虚设桃叶津头莫愁湖畔逺树烟云叠寒灯旅邸荧荧谁与闲说














　　御选歴代诗余巻六十九
　　钦定四库全书
　　御选歴代诗余巻七十目录【一百字】
　　念奴娇【又一体】
　　苏轼
　　周紫芝【二首】
　　赵鼎臣
　　吕渭老
　　韩驹
　　蔡伸
　　叶梦得
　　李邴
　　曽纡【二首】
　　刘一止
　　赵长卿
　　张元干【二首】
　　朱敦儒【二首】
　　曽觌
　　曽惇
　　辛弃疾
　　程垓
　　朱熹
　　赵彦端【二首】
　　毛幵【三首】
　　沈端节【二首】
　　张炎【三首】
　　石孝友【二首】
　　何梦桂【二首】
　　张翥
　　王世懋
　　绛都春【又一体】
　　赵彦端
　　呉文英【三首】
　　蒋捷
　　翁元龙
　　朱淑眞
　　髙阳台【又一体】
　　呉文英【二首】
　　蒋捷
　　张炎【二首】
　　李彭老【二首】
　　李莱老
　　王亿之
　　王茂孙
　　僧晦
　　张翥
　　前调【又一体】
　　王沂孙
　　东风第一枝
　　髙观国【二首】
　　史达祖【三首】
　　张翥
　　赵崇霄











　　御选歴代诗余巻七十目录
　　钦定四库全书
　　御选歴代诗余巻七十【一百字】
　　司经局洗马掌局事兼翰林院修撰加二级【臣】王奕清奉防校刋
　　念奴娇
　　【又一体一名大江东去或无去字或以为大江乗者误也一名酹江月一名赤壁词皆以苏轼词别名按此调若止中间平仄稍异不复另列一体因苏词换头二三句上五下四故分出之】
　　念奴娇【赤壁怀古】　　　　　　　　　苏　轼
　　大江东去浪淘尽千古风流人物故垒西边人道是三国周郎赤壁乱石穿空惊涛拍岸卷起千堆雪江山如画一时多少豪杰　遥想公瑾当年小乔初嫁了雄姿英发羽扇纶巾谈笑间樯橹灰飞烟灭故国神游多情应笑我早生华发人生如梦一尊还酹江月
　　前调【秋月】　　　　　　　　　　周紫芝
　　氷轮飞上正金波翻动玉壶新绿风帽还攲清露滴凛凛防生寒粟白玉楼髙水晶帘卷十里堆琼屋千山人
　　静怒龙声喷蕲竹　夜久斗落天髙银河还对防冷悬双瀑此地人间何处有难买明珠千斛弄影人归锦袍何在更谁知鸿鹄素光如练满天空挂寒玉
　　前调【送路使君】　　　　　　　　　　周紫芝
　　楚山无尽看西来新拥石城双斾立马花边金镫暖遥想元戎小队白雪歌成莫愁去后往事空千载一时吟啸风流不减前辈　闻道梦泽南州日髙初睡足雅宜髙防老去愁多谁念我空对云山苍翠南鴈归时白头应记得尊前倾盖送君南浦无情空恨江水
　　前调【送王长卿赴河间】　　　　　　　　赵鼎臣
　　旧游何处记金汤形胜蓬瀛佳丽绿水芙蓉元帅与賔僚风流济济万栁亭边雅歌堂上醉倒春风里十年一梦觉来烟水千里　惆怅送子重游南楼依旧否朱防谁倚要识当时惟是有明月曽陪珠履量减杯中雪添头上甚矣吾衰矣酒徒相问为言憔悴如此
　　前调　　　　　　　　　　　　吕渭老
　　暮云收尽霁霞明髙拥一轮寒玉帘影横斜房戸静小立啼红簌簌素鲤频传蕉心防展双蕊明红烛开门疑是故人敲撼窓竹　长记那里西楼小寒窓静掩风筝鸣屋泪眼灯光情未尽尽觉语长更促短短霞杯温温罗帊妙语书裙幅五湖何日小舟同泛春绿
　　前调【月】　　　　　　　　　　　韩　驹
　　海天向晚渐霞收余绮波澄防绿木落天髙真个是一雨秋容新沐唤起嫦娥掩云拨雾驾此一轮玉桂华疎淡广寒谁伴幽独　不见弄玉吹箫尊前空对此清光堪掬露鬓风鬟何处问云雨巫山六六珠斗斓斒银河清浅影转西楼曲此情谁会倚风三弄横竹
　　前调　　　　　　　　　　　　蔡　伸
　　轻雷骤雨洗千巗浓翠层峦森列衣袂凉生丛竹外时有飞萤明灭云浪鳞鳞兰舟泛泛共载一轮月五湖当日未应此段竒絶　归路横玉惊鸾叫云清似水悠飏天末玉宇琼林凝望处依约广寒宫阙老去情钟此心仍在未肯甘华髪清欢留作异时佳话重说
　　前调【次东坡韵】　　　　　　　　　　叶梦得
　　云峰横起障呉关三靣真成尤物倒巻回潮目尽处秋水黏天无壁绿鬓人归如今虽在空有千茎雪追寻如梦谩余诗句犹杰　闻道尊酒登临孙郎终古恨长歌时发万里云屯瓜歩晚落日旌旗明灭鼓吹风髙画船遥想一笑吞穷发当时曽照更谁重问山月
　　前调【秋月次周竹坡韵】　　　　　　　　李　邴
　　素光练净映秋山隐隐修睂横绿鳷鹊楼髙天似水碧瓦寒生银粟万丈斜晖奔云涌雾飞过卢仝屋更无尘气满庭风碎梧竹　谁念鹤发仙翁当年曽共赏紫巗飞瀑对影三人聊痛饮一洗离愁千斛斗转参横翩然归去万里骑黄鹄满天霜晓呌云吹断横玉
