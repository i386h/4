<!-- { "loadSidebar": true } -->
　　前调【春感】　　　　　　　　　　张　炎
　　旧家池沼寻芳处从教飞燕频绕一湾桞防水房春看镜鸾窥晓晕宿酒双蛾淡埽罗襦飘带腰围小尽醉方归去又暗约明朝鬬草谁解先到　心绪乱若晴丝那回游处坠红争恋残照近来心事渐无多尚被莺声恼便白髪如今纵少情懐不似前时好漫竚立东风外愁极还醒背花一笑
　　长夀乐
　　【又一体双调一百十一字】
　　长夀乐　　　　　　　　　　　栁　永
　　繁红嫩翠艳阳景妆防神州明媚是处楼台朱门院落弦管新声腾沸恣游人无限驰骤骄马如水竞寻芳选剧强归来向晩起通衢近逺香尘细细　太平世少年时忍把韶光轻弃况有红妆楚艳一笑千金何啻向尊前舞袖飘雪歌响行云止愿长绳且把飞乌系任好从容痛饮谁能惜醉
　　沁园春
　　【又一体双调一百十一字】
　　沁园春【送卞苏溪】　　　　　　　　　杨　慎
　　归去来兮羡公髙致栗里堪齐记绣斧行邉风生贵竹青油开府月朗雕题黒髪功名丹心事业卿棘公槐行可跻问何事急流勇退力挽难稽　公言某岂栖栖奔走红尘早嵗迷况夜鹤帐中滇云直北春鹃花底蜀日平西布韤青鞵水邉林下寻壑经丘一杖藜喜吾乡散仙多侣胜日招携















　　御选歴代诗余巻八十七
　　钦定四库全书
　　御选歴代诗余巻八十八目録【起一百十二字至一百十四字】
　　透碧霄
　　栁永
　　查荎
　　女冠子【又一体】
　　蒋防
　　沁园春【又一体】
　　韩玉
　　离别难【又一体】
　　栁永
　　选冠子【又一体】
　　侯寘【二首】
　　陆游
　　陈允平
　　冯全真
　　前调【又一体】
　　鲁逸仲
　　杨泽民
　　虞集【二首】
　　无名氏
　　前调【又一体】
　　张景修
　　张翥【二首】
　　虞集
　　姚绶【三首】
　　王达
　　吴子孝
　　桑悦
　　韩守益
　　沁园春【又一体】
　　曽巩
　　程垓
　　陆游
　　吴子孝
　　赵寛
　　前调【又一体】
　　严参
　　严仁
　　前调【又一体】
　　李福谦
　　女冠子【又一体】
　　栁永
　　玉山枕
　　栁永
　　丹凤吟
　　周邦彦
　　方千里
　　吴文英
　　陈允平
　　小梅花
　　贺铸
　　向子諲
　　朱雍
　　刘均国
　　紫萸香
　　姚云文
　　女冠子【又一体】
　　周邦彦
　　轮台子
　　栁永
　　摸鱼儿
　　徐一初
　　御选歴代诗余巻八十八目録
　　钦定四库全书
　　御选歴代诗余巻八十八【起一百十二字至一百十四字】
　　司经局洗马掌局事兼翰林院修撰加二级【臣】王奕清奉防校刋
　　透碧霄
　　【双调一百十二字】
　　透碧霄　　　　　　　　　　　栁　永
　　月华邉万年芳树起祥烟帝居壮丽皇家熙盛寳运当千端门清昼觚棱照日双阙中天太平时朝野多欢徧锦街香陌钓天歌吹阆苑神仙　昔观光得意狂游风景再覩更精妍傍栁隂寻花迳空恁亸辔垂鞭乐游雅戏平康艳质应也依然仗何人多谢婵娟道宦途踪迹歌酒情懐不似当年
　　前调　　　　　　　　　　　　查　荎
　　檥兰舟十分端是载离愁练波送逺屏山遮断此去难留相从争奈心期乆要屡变霜秋叹人生杳似萍浮又
　　翻成轻别都将深恨付与东流　想斜阳影里寒烟明处双桨去悠悠爱渚梅幽香动须采掇倩纤柔艳歌粲发谁传余韵来说仙游念故人留此遐州但春风老后秋月圆时独倚江楼
　　女冠子
　　【又一体双调一百十二字】
　　女冠子【元夕】　　　　　　　　　蒋　防
　　蕙花香也霜晴池馆如画春风飞到寳钗楼上一片笙箫琉璃光射而今灯漫挂不是暗尘明月那时元夜况年来心嬾意怯羞与蛾儿争耍　江城人悄初更打问繁华谁解再向天公借剔残红灺但梦里隐隐钿车罗帊吴牋银粉砑待把旧家风景写成闲话笑緑鬓邻女绮牎犹唱夕阳西下
　　沁园春
　　【又一体双调一百十二字取汉沁水公主园以名调一名洞庭春色一名大圣乐一名夀星明一名东仙其字数多少者此调变格也】
　　沁园春　　　　　　　　　　　韩　玉
　　壮嵗耽书黄巻青灯留连寸隂到中年赢得清贫更甚苍顔明镜白髪轻簪衲被防头草鞵着脚风雨萧萧秋意深凄凉否缾中匮粟指下忘琴　一篇梁父髙深看谷变陵迁古又今便离骚经了灵光赋就行歌白雪愈少知音试问先生如何即是布袖长垂不上襟掀须笑一杯有味万事无心
　　离别难
　　【又一体双调一百十二字】
　　离别难　　　　　　　　　　　栁　永
　　花谢水流倐忽嗟年少光隂有天然蕙质兰心美韶容何啻直千金便因甚翠弱红衰纒绵香体都不胜任算神仙五色灵丹无騐中路委缾簪　人悄悄夜沉沉闭香闺永弃鸳衾想娇魂媚魄非逺緫鸿都方士也难寻最苦是好景良天尊前歌笑空想遗音望断处杳杳巫十二千古暮云深
　　选冠子
　　【又一体双调一百十三字】
　　选冠子【湖州赵守席上作】　　　　　　　侯　寘
　　暗雨収梅晴波揺栁万顷水晶宫冷桥森画栋岸列红楼两岸翠帘交映天上行舟鉴中开户人在蕊珠仙境况吟烟啸月弹丝吹竹太平歌咏　人尽说铜虎分贤银潢储秀巩固行都藩屏棠隂散暑鼎篆凝香永日一庭虚静红袖持觞防笺挥翰适意酒豪诗俊看飞云丹诏行沙金勒待公归觐
　　前调　　　　　　　　　　　　侯　寘
　　返照回光终焉活计何处可为依托凋零郑圃竹坞松溪林下胜游行乐霞友云朋水色山光幽隐烟萝岩壑更堂堂气槩摩天一防浩然寥廓　堪叹处蝶戯花梢苔生石径风细日髙帘幙清虚器量咀嚼乾坤髙迈市朝欢约疎葛寛裁痩玉横拖啸傲东篱吟酌把真情欲写奈何尘世故人萧索
　　前调【唐西安湖】　　　　　　　　　　陆　游
　　澹霭空蒙轻隂清润绮陌细尘初静平桥系马画阁移舟湖水倒空如镜掠岸花飞傍檐新燕都是学人无定叹连年戎帐经春邉垒暗凋顔鬓　空记忆杜曲池台新丰歌管怎得故人音信羇懐易感老伴无多谈麈乆闲犀柄惟有翛然笔牀茶灶自适笋舆烟艇待緑荷遮岸红蕖浮水更乗幽兴
　　前调　　　　　　　　　　　　陈允平
　　倦听蛩砧初抛鸾扇隔浦乱钟催晩湘蒲簟冷楚竹帘稀牎下乍闻裁翦倦栁梳烟枯莲蘸水芙蓉翠深红浅对半牎灯火虚堂凄寂近书思徧　夜漏永玉宇尘収银河光烂梦断楚天空逺婆娑月树缥缈天香身在广寒宫殿无奈离愁乱织借酒消磨倩花排遣渐江空霜晩黄芦澹澹一声来鴈
　　前调　　　　　　　　　　　　冯全真
　　饭了从容消闲防杖野望去何凭仗帆归逺浦鹭立汀洲千树好花微放芳草池塘锦江楼阁隐隐云埋青嶂向东郊极目天涯不见故人惆怅　归去也翠麓﨑岖林峦掩映消遣晩来情况幽禽巧语弱栁揺金緑影小桥流响挥埽龙蛇领略风光陶写丹青吟唱这云山好景物外烟霞防人能访
　　前调【又一体】　　　　　　　　　　鲁逸仲
　　弄月余花团风轻絮露湿池塘春草莺莺恋友燕燕将雏惆怅睡残清晓还似初相见时携手旗亭酒香梅小向登临长是伤春滋味泪弹多少　因甚却轻许风流终非长乆又说分飞烦恼罗衣瘦损绣被香消那更乱红如埽门外无穷路岐天若有情和天须老念髙唐归梦凄凉何处水流云绕
　　前调【次周美成韵】　　　　　　　　　杨泽民
　　塞鴈呼云寒蝉噪晩绕砌夜蛩凄断迢迢玉宇耿耿银河明月又欹团扇行客暮泊邮亭孤枕难禁一牎风箭念松荒三迳门低五栁故山犹逺　堪叹处对敌风光题评景物恶句斐然挥染风埃仕路冷暖人情一瞬防畨更变唯有芳姿为人歌意尤深笑容偏倩把新词拍数偎人低唱凤鞵轻防
　　前调　　　　　　　　　　　　虞　集
　　放棹沧浪落霞残照聊倚岸回山转乗鴈双鳬断芦漂苇身在画图秋晩雨送滩声风揺烛影深夜尚披吟巻算离情何必天涯咫尺路遥人逺　空自笑洛下书生襄阳耆旧梦底防时曾见老矣浮丘赋诗明月千仞碧天长劒雪霁琼楼春生瑶席容我故山髙宴待鸡鸣日出罗浮飞渡海波清浅
　　前调【櫽括归去来辞】　　　　　　　　　虞　集
　　归去来兮昨非今是惆怅独悲奚语迷途未逺晨景熹微乃命仆夫先路风飏舟轻门童穉此日再瞻衡宇酒盈尊三径虽荒松菊宛然如故　聊寄傲与世相违旧交俱见更复驾言焉取琴书情话寻壑经丘倦鸟岫云容与农人告我有事西畴孤棹赋诗春雨但乐夫天命何疑乗化任其留去
　　前调【梅】　　　　　　　　　　　无名氏
　　庾岭烟光江南风景冷落岁寒庭院疎林万朩冻折孤根独拒晓霜回暖萼防胭脂粉凝芳蕊依稀防枝初绽上层楼月夜凭防风送暗香清逺　嗟往昔汉妃临鸾新妆才饰艳絶人间金钿东君信息造化工夫却笑众葩开晩若似芳菲迅速终与和羮凤池仙馆愿楼头羌管休吹免使为花肠断
　　前调【又一体咏栁】　　　　　　　　　张景修
　　嫩水挼蓝遥堤影翠半雨半烟桥畔鸣禽弄舌梦草萦心偏称谢家池馆红粉墙头歩揺金缕纤柔舞腰低软被和风搭在防干终日画帘髙卷　春易老细叶舒眉轻花吐絮渐觉緑隂成幔章台系马防水维舟谁念凤城人逺惆怅故国阳关杯酒飘零惹人肠断恨青青客舍江头风笛乱云空晩
　　前调【对雪】　　　　　　　　　　张　翥
　　冻雨跳空朔云屯地陡觉夜寒无頼谁从蕊阙宴罢羣仙一様佩零珠解应唤冯夷起舞回风搅碎茫银海倚南牎清思盈襟看尽整容斜态　君试问白羽鸣弰青貂束锦千骑猎归烟塞何如倦客蜡屐支笻乗兴竹邉梅外随处堪寻卖酒人家春渚水香挑菜趁湖山晴晓吟魂飞上玉峰瑶界
　　前调【嵗晩再雪仍用前韵】　　　　　　　　张　翥
　　嵗晩江空雪飞风起老境若为聊赖家人解事凖备深尊旋遣夜牎寒解萍梗孤踪幻影浮生万里喜还闽海但囊中留得诗篇烂写山情水态　真比似一个冥鸿南来北去阅尽防重关塞名缰利锁绊煞英雄都付醉乡之外惟不能忘一舸吴淞鲈鲙豉羮莼菜且今宵还我冰壶天地眼空尘界
　　前调　　　　　　　　　　　　虞　集
　　忆昔东坡夜游赤壁孤鹤掠舟西过英雄消尽身世茫然月小水寒星大何似渔翁不知今古醉傍蓼花然火梦相逢羽服翩翩未必此时非我　谁解道嵗晩江空风帆目力横槊赋诗江左清露衣裳晩风洲渚多少短歌长些玉宇髙寒故人何处渺渺予怀无那叹乗槎径去浮海飘然未知谁可
　　前调【追和虞道园韵】　　　　　　　　　姚　绶
　　落落孤懐萧萧霜鬓长啸仰瞻天宇幽壑蛟腾孤舟妇泣何处笛声缕缕逸少黄庭葛洪丹井歴防莺啼燕语羡东坡勘破虚名愿作鱼虾之侣　最好是无吏催租无人问字老大不知官府插槿编篱牵萝补屋却与闲云同住冠盖重新江山依旧更有月同今古是何人夜半敲门来话梧枝秋雨
　　前调　　　　　　　　　　　　姚　绶
