<!-- { "loadSidebar": true } -->
　　词忌堆砌亦不仅以纎艳爲工元人之妙在于冷中带谑所以老优能制少妇善讴即当日院本昔人以被之丝竹者何等清新流丽噫音律一道无关理学何苦复驱之爲学究【元词序】
　　御选歴代诗余巻一百十九
　　钦定四库全书
　　御选歴代诗余巻一百二十
　　司经局洗马掌局事兼翰林院修撰加二级【臣】王奕清奉旨校刋
　　词话【明】
　　有明两祖列宗好学不倦染翰俱工如仁宗凤栖梧赋九月海棠云烟抹霜林秋欲褪吹破胭脂犹觉西风嫩翠袖怯寒愁一寸谁传庭院黄昏信明月修容生逺恨旋摘余娇簪满佳人鬓醉倚小防花影近不应先有春风分娟秀絶伦宣宗有醉太平赐学士沈度云浓云散雨收花苑内鸣鸠晓来喜见日光浮暖融融永昼麦苖润泽懐清秀榴花湿映红光溜田家鼓缶尽歌讴是处庆丰年醉酒其留心农事如此不须七月绘豳风矣【兰皋集】
　　周宪王遭世隆平奉藩多暇留心翰墨尤精马贯之学制诚斋乐府传竒若干种音律谐美流传内府至今中
　　原弦索多用之李梦阳汴中元宵絶句云中山孺子倚新妆赵女燕姬总擅塲齐唱宪王新乐府金梁桥外月如霜王诗有诚斋录新录诸集其竹枝歌云春风满山花正开春衫女儿红杏腮侬家荡桨过江去爲问阿郎来不来巴山后面竹鸡啼巴山前头沙鸟栖巴水巴山到郎处闻郎又过石门溪复有鹧鸪天咏绣鞵云花簇香钩浅涴尘轻风微露石榴裙金莲自是悭三寸难载盈盈一段春仙已去事犹存阳台何处更爲云相思携手游春日尚带年时草露痕【兰皋集】
　　刘基初见明太祖命赋竹箸诗有汉家四百年天下只在张良一借间之句太祖恨相见晚也其未遇时赋感懐水龙吟云鸡鸣风雨潇潇侧身天地无刘表啼鹃迸泪落花飘恨断魂飞绕月暗云霄星沉烟水角声清嬝问登楼王粲镜中白髪今宵又添多少极目乡关何处青山髻螺低小几回好梦随风归去被渠遮了寳瑟弦僵玉笙指冷冥鸿天杪但侵堦莎草满庭緑树不知昏晓感喟激昂择木之意见矣【草堂词评】
　　昔文履善过张许庙作沁园春词旨壮烈刘伯温过余阙庙亦作沁园春以哀之其词可与履善相匹今载于此生天地间人谁不死死节爲难念英伟竒才世居淮甸少年科第拜命金銮面折奸贪指挥风雨人道先生铁肺肝生平事扶危济困拯溺摧顽清名要继文山使廉懦闻风胆竝寒想孤城血战人皆致死阖门抗节谁不辛酸寳劒埋光星芒失色露湿旌旗也不干如公者黄金难铸白璧常完【词苑】
　　青田生查子云蜘蛛网画檐一日丝千转红烬落寒釭心死无由见谒金门云风嫋嫋吹緑一庭春草转应曲云秋雨秋雨牕外白杨自语青门引云相怜自有明月照人肺腑清如水渔家傲云乱鸦啼破楼头鼓花犯云余香怨绣被踏莎行云愁如溪水暂时平雨声一夜依然满渡江云云定巢新燕子睡起雕梁对立整乌衣山鬼謡云离魂常在郊树月深星暗苍梧逺化作杜鹃归去皆妙丽入神句【古今词话】
　　宋金华以大手笔开一代风气而亦有丽语如恋郎思郎非一朝好似幷州花剪刀一股在南一股北防时裁得合欢袍有郎金凤饰花容无郎秋鬓若飞蓬侬身要令千年白不必来涂红守宫此滥湖竹枝也其小词惜不及见耳【古今词话】
　　杨孟载少时见杨防夫命赋铁笛歌成防夫喜曰吾意诗境荒矣今当让子一头地当时有老杨小杨之目睂庵词饶有新致【乐府纪闻】
　　髙季廸十宫词思深致逺不仅以典赡见长即如长门怨云君明犹不察妬极是情深可以想其情思青邱乐府大致以疎旷见长而石州慢又纒緜之极緑杨芳草年少抛人晏元献何必不作妇人语【古今词话】
　　成祖于中秋夜开宴赏月月为云掩命解缙赋诗缙遂口占落梅风一调云嫦娥面今夜圆下云帘不着羣仙见今宵倚防不去眠看谁过广寒宫殿成祖览之欢甚又赋长歌成祖益喜同缙饮至夜半月复明朗浮云尽散成祖笑曰卿真夺天手段也【解缙集】
　　杨防夫游杭州访瞿士衡于传桂堂士衡之从孙宗吉年十四见防夫香匳八题即席倚和俊语叠出其花尘春迹云燕尾防波时有韵凤头踏月悄无声黛睂颦色云恨从张敞毫邉起春向梁鸿案上生金钱卜欢云织锦轩窗闻笑语采苹洲渚听愁吁香頬啼痕云斑斑湘竹非因雨防防杨花不是春防夫叹赏谓士衡曰此君家千里驹也时席上以鞵杯行酒即命制词宗吉赋沁园春云一掬娇春弓様新裁莲步未移笑书生量窄爱渠尽小主人情重酌我休迟醖酿朝云斟量暮雨能使麴生风味竒何须去向花尘留迹月地偷期风流到手偏宜便豪吸雄呑不用辞任凌波南浦惟夸罗袜赏花上苑秪劝金巵罗帊髙擎银瓶低注絶胜翠裙深掩时华筵散奈此心先醉此恨谁知防夫大喜命侍妓歌以行酒极欢而罢【词品】
　　瞿宗吉风情丽逸着翦灯新话及乐府歌词多偎红倚翠之语为时传诵及谪戍保安当兴安失守邉境萧条永乐已亥降佛曲于塞下选子弟唱之时值元宵作望江南五首词防凄絶闻者皆为泣下【西湖志余】
　　凌彦翀于宗吉为大父行彦翀作梅词霜天晓角栁词栁梢青各一百首号梅栁争春宗吉一日尽和之彦翀惊叹呼为小友宗吉以此知名后彦翀自南荒归西湖宗吉作诗送之云一去西川隔夜台忽看白璧瘗苍苔酒朋诗友凋零尽只有存斋冒雨来存斋宗吉自号也【西湖志余】
　　杨复初筑室南山以村居自号凌彦翀赋渔家傲词夀之云采芝步入南山道道深宛似蓬莱岛闻説村居诗思好还被恼苍苔满地无人埽载酒亭前松合抱客来便许同倾倒玉兎已将灵药捣秋意早月华长似人难老复初和云当时承望求仙道那知薄命如郊岛留得残生犹自好多懊恼尘缘俗虑何时埽子已成童无用抱醉眠任便和衣倒今嵗砧声秋未捣凉风早看来只恐中年老瞿宗吉亦和云喜来不涉邯郸道愁来不窜沙门岛惟有村居闲最好无事恼苔阶竹径频频埽有酒可斟琴可抱长生拟看三松倒臼内灵砂亲自捣归隠早朝廷未放元真老宗吉既和此词而复序云旧谱皆以仄声起欧公呼范文正为穷塞主首句所谓塞上秋来风景异者正此格也他如王荆公之平岸小桥千嶂抱周清真之防日春阴寒侧侧谢无逸之秋水无痕清见底张仲宗之钓笠披云青嶂绕亦皆如是今二公皆以平声易之特着此以俟知音尔【词品】
　　闽人林子羽官员外郎有题吴江垂虹桥诗欲借仙家辽海鹤月明吹笛水晶宫是也其妻朱氏赠外之什亦有待漏衣沽仙掌露朝天身惹御炉香句时闽中良家女张红桥平日欲得才如李青莲者事之林投以诗红桥称善遂委身焉林游金陵作念奴娇留别红桥有云软语叮咛柔情婉娈镕尽肝肠铁此去何之碧云春树早晚翠千叠图将羇思归来细与伊説红桥和答云还忆浴罢描眉梦回携手踏碎梁间月漫道胸前懐豆蔻今日总成虚设桃叶津头莫愁湖畔逺树烟云叠寒灯旅邸荧荧谁与闲説一则打算归来一则商量去后情事如见【闲情集】
　　钱塘马浩澜号鹤牕善咏诗尤工词调虽皓首韦布而含吐珠玉锦绣胸肠褎然若贵介王孙也其词名花影集自序云予始学为南词漫不知其要领偶阅吹劒录中载东坡在玉堂日有幕士善歌坡问曰吾词何如栁七对曰栁郎中词宜十七八女郎按红牙拍歌杨栁岸晓风残月学士词须闗西大汉执铁板唱大江东去縁是求二公词而读之下笔略知蹊径然四十余年仅得百篇亦不可谓不难矣法云道人尝劝山谷勿作小艳词山谷云空中语耳余欲以空中语名其集或曰不文改称花影集花影者月下灯前无中生有以为假则真谓为实犹涉虚也徐伯龄言鹤牕与陆清溪同出刘菊庄之门清溪得诗律鹤牕得词调异体齐名可谓盛矣【词品】
　　聂大年尝赋卜算子词二首盖自况也词云杨栁小蛮腰惯逐东风舞学得琵琶出教坊不是商人妇忙整玉搔头春笋纎纎露老却江南杜牧之嬾为秋娘赋粉泪湿鲛绡只恐郎情薄梦到巫山第防酒醒灯花落数日尚春寒未把罗衣着睂黛含颦为阿谁但恨从前错马浩澜和云歌得雪儿歌舞得霓裳舞料想前身跨凤仙合作萧郎妇顔色雪中梅泪防花梢露云雨巫山十二峰未数髙唐赋花压鬓云低风透罗衫薄残梦瞢腾下翠楼不觉金钗落防许别离愁犹自思量着欲寄萧郎一纸书又怕归鸿错【词品】
　　朝鲜苏世让与华使君有倡和集其忆王孙赋残春云无端花絮晓随风送尽春归我又东雨后岚光翠欲浓寄征鸿家在千山万栁中又西域锁懋坚作乐府有声其菩萨蛮赋残春云晓钟若到春偏去一畨日永伤迟暮谁送断肠声黄鹂知客情山光娇靥湿仍滞伤春泣緑酒泻杯心巻帘空抱琴亦可见文教之逺矣【古今词话】杭州花纶年十八黄观榜及第第三人初读巻官进巻以花为第一练子寜第二黄观第三御笔改定黄第一练第二花第三故南京有花练黄黄练花之语后人犹以花状元称之是科题名记及登科录皆以黄练二公死革除之难刻毁故相传多误花有词藻其谪戍云南日有题杨太真画图水仙子云海棠风梧桐月茘枝尘霓裳舞翠盘娇绣岭春锦棚嬉金钗信香囊恨痴三郎泥太真马嵬坡血汚游魂杨栁睂青颦黛损芙蓉面零脂落粉牡丹芽翦草除根其风致不减元人小山酸斋辈滇人传唱多讹其字余为订正之云【词品】
　　宣徳中三杨在内阁有从官出松竹梅求题者荣题松溥题竹后皆书赐进士第赐进士出身独士竒起于辟召乃作题梅词云竹君子松大夫梅花何独无称呼回头试问松和竹也有调羮手段无盖桂殿秋也世以此定三杨优劣【晚香堂清语】
　　商毅庵乡会殿试皆第一负鼎铉重望而小词明净简练亦复沾沾自喜今读其旅情春暮秋月退食诸篇不堕时趋自有殊致其一丛花咏初春云东风有信无人见露微意栁际花邉尤觉妥帖轻圆也【古今词话】
　　吴匏庵词有繁花落尽留红药新笋丛生带緑苔名句也时有赵寛字栗夫为匏庵所取士词名半江集匏庵尝曰不遇呉寛争得赵寛【耆旧续闻】
　　夏言以议礼骤贵世庙因正月降雪命言等作时玉赋石塘曾铣夏之内戚作渔家傲词互相赓唱遂起河套之议故黄泰泉有千金不买陈平计之句盖讥之也【涌幢小品】
　　词至夏桂洲严介溪俱以百字令朩兰花慢为赠答之什如陆俨山周白川亦无不效之但悉遵旧人之韵千篇一律了无防趣若桂洲闺艳小令脍炙人口者则又嫁名于无名氏集中三百九十调应酬居多介溪往来词调纷纷于扇面画幅相见辄用以媚之尝有寄陆俨山百字令后半云祗今遥指江云重吟渭树髙兴参差发四十年来同宦海不觉飇驰星灭槐省垂鱼凤池鸣玉相对俱华髪君恩报了五湖同访烟月此正奸雄之语也余虽不欲以人废言亦岂至为其所欺耶【钱允治】
　　空得郁金裙酒痕和泪痕舒亶语也钟退谷评闾邱晓诗谓具此手段方能杀王龙标此等语乃出渠辈手岂不可惜仆毎读严分宜钤山堂集至佳处辄作此叹【花草蒙拾】
　　我朝以词名家者伯温秾纎有致去宋尚隔一尘用修好入六朝丽字似近而逺公谨最号雄爽比之稼轩觉少精思【艺苑巵言】
