<!-- { "loadSidebar": true } -->
　　少年看花双鬓绿走马章台弦管逐而今老更惜花深终日看花看不足　坐中美女顔如玉为我同歌金缕曲归时压得帽檐攲头上春风红簌簌
　　前调【宴河中瑞雪亭】　　　　　　　　　冯延登
　　长原迤逦孤麋卧野色防茫河界破草萦绳屦绿云深花触飞丸红雨妥　髙亭初试煎茶火醉玉渐哗春满座行杯莫厌转筹频佳节等闲飞鸟过
　　前调　　　　　　　　　　　　刘　因
　　未开常探花开未又恐才开风雨至花开风雨不相妨为甚不来花下醉　今年休作明年计明日已非今日事春风欲劝座中人一片落红当眼坠
　　前调　　　　　　　　　　　　刘　因
　　柳梢绿小梅如印乍暖还寒犹未定惜花长是为花愁殢酒却嫌添酒病　蝇头蜗角都休竞万古豪华同一尽东君晓夜促归期三十六番花递信
　　前调　　　　　　　　　　　　刘　因
　　西山不似厐公傲城府有楼山便到欲将华髪染晴岚千里青青浓可埽　人言华髪因愁早劝我消愁惟酒好夜来一饮尽千钟今日醒来依旧老
　　前调　　　　　　　　　　　　刘　因
　　锦云十里川妃共一棹晚凉风款送只愁无处着清香满载月明船已重　冰壶水鉴元空洞天意似嫌红翠拥教风露入银尊不惜秋光浑减动
　　前调　　　　　　　　　　　　刘景翔
　　可怜又误江南景雨腻风喧愁入暝依稀碧玉水边魂憔悴绿珠楼外影　防防随人飞逺近薄幸相逢情怎忍年年三月化香尘天上人间看梦醒
　　前调　　　　　　　　　　　　刘　基
　　江城雨熟黄梅后楼阁青髙虚永昼阶前玉露寳珠呈叶底夜蝉金石奏　苍苔不觉残红覆匝径沿墙欺组绶老来于物緫忘情漫为青山开北牖
　　前调　　　　　　　　　　　　骆文盛
　　风雨夜来惊枕上春寒晓入梅花帐下牀日午未梳头坐看南溪新水涨　一尊谁与移新酿匆匆慰我花间望清歌时对碧山倾谷口闲云恁无恙
　　前调【秋夜闻吹箫次韵】　　　　　　　　吴子孝
　　芳筵初奉千金寿妙舞髙歌都未有飞仙却送玉箫声如君宜坐相如右　银蟾光映松杉秀万顷玻瓈云不厚名山佳客两相遭知音况遇调元手
　　前调【阳山题壁】　　　　　　　　　　吴子孝
　　怜春常恐春归去刚到清明花似雾青山处处可寻春况对山光湖影聚　几宵雨细泥沾絮十里月明鸦满树美人倾盖即知心银烛金杯休记数
　　前调　　　　　　　　　　　　杨　慎
　　小寒倦倚相思枕丝雨织愁愁欲稔绿杨桥畔见谁家油壁香车迎阿沈　莫教错送回文锦密地重将青鸟审流莺庭户嫩凉天月许再圆花再品
　　前调【燕来】　　　　　　　　　　王锡爵
　　檐铃忽报新宾拜千里乌衣知已惫画帘低掠语声轻一种风流还自卖　依旧香巢无敢壊花底迎迟君莫怪清明时节雨风多珍重梁间休出外
　　前调　　　　　　　　　　　　沈自炳
　　盼定玉郎离别处空剰紫骝芳草路年年同嫁与东风只有小楼红杏树　愁病恹恹魂欲去一霎芭蕉寒响聚空嗟薄命玉容人值得数声秋夜雨
　　前调【晚春中　　　　　　　明媛桥看月】郭　防
　　花飞锦带春波簇残月流辉明水縠万珠的皪照新妆故向嫦娥纤手掬　柳线牵烟轻重绿渔灯髙下鸳鸯宿无情花柳送春归不管离人肠断续
　　前调【又一体夜起避暑】　　　　　　　　孟　防
　　冰肌玉骨清无汗水殿风来暗香满绣帘一防月窥人攲枕钗横云鬓乱　起来琼户悄无声时见疎星渡河汉屈指西风几时来只恐流年暗中换
　　前调【又一体】　　　　　　　　　　温庭筠
　　家临长信往来道乳燕双双掠烟草油壁车轻金犊肥流苏帐晓春鸡早　笼中娇鸟暖犹睡帘外落花闲不埽衰桃一树近前池似惜红顔镜中老
　　前调　　　　　　　　　　　　顾　夐
　　月照玉楼春漏促飒飒风揺庭砌竹梦惊鸳被觉来时何处管弦声断续　惆怅少年游冶去枕上两蛾攒细绿晓莺帘外语花枝背帐犹残红蜡烛
　　前调　　　　　　　　　　　　顾　夐
　　栁映玉楼春日晚雨细风轻烟草輭画堂鹦鹉语雕笼金粉小屏犹半掩　香灭绣帏人寂寂倚槛无言愁思逺恨郎何处纵疎狂长使含啼睂不展
　　前调【又一体】　　　　　　　　　　牛　峤
　　春入横塘揺浅浪花落小园空惆怅此情谁信为狂夫恨翠愁红流枕上　小玉牎前嗔燕语红泪滴穿金线缕鴈归不见报郎归织成锦字封过与
　　瑞鹧鸪
　　【双调五十六字一名舞春风一名鹧鸪词通首皆平韵与七言近体诗无异若用仄韵即系玉楼春朩兰花调也】
　　瑞鹧鸪　　　　　　　　　　　冯延已
　　严妆才罢怨春风粉墙画壁宋家东蕙兰有恨枝犹绿桃李无言花自红　燕燕巢时罗幕巻莺莺啼处凤台空少年薄幸知何处每夜归来春梦中
　　前调　　　　　　　　　　　　欧阳修
　　楚王台上一神仙眼色相看意不传见了又休还似梦坐来虽近逺如天　陇禽有恨犹能说江月无情也觧圆更被春风送惆怅落花飞絮两翩翩
　　前调【观潮】　　　　　　　　　　苏　轼
　　碧山影里小红旗侬是江南踏浪儿拍手欲嘲山简醉齐声争唱浪婆词　西兴渡口帆初落渔浦山头日未攲侬欲送潮歌底曲尊前还唱使君诗
　　前调　　　　　　　　　　　　贺　铸
　　月痕依约到西厢曽羡花枝拂短墙初未识愁那得泪每浑疑梦奈余香　歌逢嫋处睂先妩酒半酣时眼更狂闲倚绣帘吹柳絮问人何似冶游郎
　　前调　　　　　　　　　　　　杜安世
　　夜来风雨损余芳数片衰红落槛傍媚景背人容易去半轩飞絮日空长　从来不信相思切及至如今信感伤独立黄昏绣帘外可堪新月露圆光
　　前调【送别】　　　　　　　　　　葛胜仲
　　两年人住岂无情别乗辞华似水清何事千钟勤饮饯故知一别未能轻　觧虽幸樊笼出挂席还愁海汐平江草江花都是泪骊驹休作断肠声
　　前调　　　　　　　　　　　　赵师侠
　　榴花五月眼边明角簟流冰午梦清江上扁舟停画桨云间一笑濯尘缨　主人杯酒流连意倦客闗河去住情都付邮亭今日水伴人东去到江城
　　前调　　　　　　　　　　　　张元干
　　雏莺初啭鬬尖新双蕊花娇掌上身緫觧满斟偏劝客多生俱是绮罗人　回波偷顾轻招拍方响低敲更合岂防梢头春欲透情知巫峡待为云
　　前调　　　　　　　　　　　　张元干
　　香佩潜分紫绣囊野塘波急拆鸳鸯春风灞防空回首落日西陵更断肠　雪下哦诗怜谢女花间为令胜潘郎从今千里同明月再约圆时拜夜香
　　前调　　　　　　　　　　　　侯　寘
　　遥天拍水共空明玉镜开匳特地晴极目秋容无限好举头醉眼暂须醒　白睂公子催行急碧落仙人着句清后夜萧萧葭苇防一尊独酌见离情
　　前调【京口懐山中故人】　　　　　　　　辛弃疾
　　暮年不赋短长词和得渊明数首诗君自不归归甚易今犹未足足何时　偷闲定向山中老此意须敎鹤辈知闻道只今秋水上故人曽牓北山移
　　前调【瑞香】　　　　　　　　　　程　垓
　　东风冷落旧梅台犹喜山花拂面开绀色染衣春意净水沉熏骨晚风来　柔条不学丁香结矮树仍参茉莉栽安得方盆载幽植道人随处作香材
　　前调　　　　　　　　　　　　程　垓
　　门前杨柳绿成阴翠坞笼香径自深迟日暖熏芳草眼好风轻撼落花心　无多春恨莺难语最晩朝眠蝶易寻惟有狂酲不相贷酿成憔悴到如今
　　前调【咏落梅】　　　　　　　　　　尤　袤
　　清溪西畔小桥东落月纷纷水映空五夜客愁花片里一年春事雨声中　歌残玉树人何在舞破山香曲未终却忆孤山醉归路马蹄香雪衬东风
　　前调【逆旅除夜大雨】　　　　　　　　　卢　炳
　　客里惊嗟又歳除萧萧寒雨滴茆庐山深溪转泉声碎夜永风揺烛影孤　冷甚只多烧朩叶诗成无处写桃符强酬节物聊清酌今歳屠苏自取疎
　　前调　　　　　　　　　　　郭从范
　　倾城一笑得人留舞罢娇娥敛黛愁明月宝鞲金络背翠琼花珥碧搔头　晴云片雪腰肢嫋晚吹防波眼色秋清露亭皋芳草绿轻绡软挂玉帘钩
　　前调【歌妓入空门】　　　　　　　　　陈彭年
　　尽出花钿三宝津云鬟初翦向残春因惊风烛难留世遂作池莲不染身　贝叶乍翻疑锦轴梵声才学误梁尘从兹艶质归空后湘浦应无觧佩人
　　前调　　　　　　　　　　　　詹　正
　　背人西去一莺啼拍手还惊百舌飞浅雨防寒春有思宿妆残酒欲忺诗　防防浪起蒲茸暖翡翠风来柳絮低故遣苍头寻杏子凭肩小语只心知
　　前调　　　　　　　　　　　　詹　正
　　东洲游伴寄兰苕人日晴时不用招防雨来看杨柳色故人相遇浴龙桥　愁如春水年年长老共东风日日消几欲作牋无可寄双鱼犹自等归潮
　　前调　　　　　　　　　　　　京师妓
　　昔时曽侍汉梁王濯锦江边醉几塲拂石坐来衫袖冷踏花归去马蹄香　当初酒醆寜辞醉今日愁懐不易当暗想旧游浑似梦芙蓉城下水茫茫
　　前调　　　　　　　　　　　　杨　愼
　　垂杨垂柳管芳年飞絮飞花媚逺天金茧抱春寒食后玉蛾翻雪暖风前　别离河上还江上抛掷桥边共路边游子魂消青塞月美人肠断碧楼烟
　　前调【湖上上元】　　　　　　　　　　卓人月
　　城中火树落金钱城外湖波起碧烟夜夜夜深歌子夜年年年节度丁年　琉璃一段湖称圣琥珀千钟酒号贤自分嬾追儿女队玉梅花下拾花钿

　　御选歴代诗余巻三十二
　　钦定四库全书
　　御选歴代诗余巻三十三目录【五十六字】
　　南乡子【又一体】
　　冯延已
　　前调【又一体】
　　冯延已
　　晏几道【四首】
　　张　先【三首】
　　苏　轼【十一首】
　　黄庭坚【三首】
　　秦　观
　　陈师道【四首】
　　李之仪【四首】
　　葛胜仲【三首】
　　谢　逸
　　周邦彦【五首】
　　吕渭老【二首】
　　向子諲
　　蔡　伸
　　叶梦得【二首】
　　赵师侠
　　吴　亿
　　曽　觌
　　程　垓
　　辛弃疾【四首】
　　朱　熹
　　赵彦端【三首】
　　陆　游【二首】
　　陈　亮
　　黄　机
　　王　炎
　　洪咨夔
　　汪　莘
　　方千里
　　杨泽民
　　黄　升【二首】
　　潘　牥
　　蒋　捷【二首】
　　张　炎【四首】
　　孙惟信
　　葛长庚【二首】
　　郑文妻
　　张范
　　赵孟頫
　　刘　因
　　曹伯啓
　　张　翥【二首】
　　倪　瓒
　　张　埜
　　刘　基
　　杨　基
　　骆文盛
　　吴子孝【六首】
　　文征明
　　沈　周
　　黄正色
　　王　衡
　　顾士林
　　张　草
　　冯鼎位

　　御选歴代诗余巻三十三目录
　　钦定四库全书
　　御选歴代诗余巻三十三【五十六字】
