<!-- { "loadSidebar": true } -->
　　前调【别意】　　　　　　　　　　洪　瑹
　　满满金杯重重玉筯离歌不放行人去醉中扶上朩兰船醒来忘却桃源路　带绾同心钗分一股断魂空草髙唐赋秋山万叠水云深茫茫无着相思处
　　前调　　　　　　　　　　　　卢　炳
　　秋色人家夕阳洲渚西风催过黄花渡江烟引素忽飞来水禽破暝双双去　奔走红尘栖迟羁旅断肠犹忆江南句白云低处鴈囬峰明朝便踏潇湘路
　　前调　　　　　　　　　　　　卢　炳
　　猎猎霜风蒙蒙晓雾归来喜踏江南路千林翠幄半红黄试看青女工夫做　茅舍疎篱竹邉低户谁家酒滴真珠露旋沽一盏破清寒趁晴同过黄花渡
　　前调　　　　　　　　　　　　吴文英
　　润玉笼绡檀樱倚扇绣圏犹带脂香浅榴心空叠舞裙红艾枝应压愁鬟乱　午梦千山牎阴一箭香瘢新褪红丝腕隔江人在雨声中晚风菰叶生秋怨
　　前调【题中仙词巻】　　　　　　　　　周　密
　　结客千金醉春双玉旧游宫桞藏仙屋白头吟老茂陵西清平梦绕沉香北　玉篴天津锦囊昌谷春红转眼成秋绿重翻花外侍儿歌休听酒邉供奉曲
　　前调【与莫两山谈防城旧事】　　　　　　　周　密
　　逺草情钟孤花韵胜一楼耸翠生秋暝十年二十四桥春转头明月箫声冷　赋药才高题坛语俊蒸香压酒芙蓉顶景留人去怕思量桂牎风露秋眠醒
　　前调【题草牎词巻】　　　　　　　　　王沂孙
　　白石飞仙紫霞凄调新歌旧恨知音少沉沉幽梦小池荒依依芳草闲庭悄　风月交游山川懐抱凭谁説与春知道空留遗恨满江南相思一夜苹花老
　　前调　　　　　　　　　　　　张　炎
　　桞未三眠风才一信催人歩屧吹笙径可曾中酒似当时如今都是看花病　老愿春迟愁嫌昼静秋千院落寒犹剰卷帘休问海棠开相传燕子归来近
　　前调【题卢仝啜茶手巻】　　　　　　　　张　炎
　　清气厓深斜阳朩末松风泉水声相答光浮椀面啜先春何须美酒吴姬压　头上乌巾鬓邉白髪数间破屋从芜没山中有此玉川人相思一夜梅花发
　　前调【咏汤】　　　　　　　　　　张　炎
　　瑶草收香琪花采汞冰轮碾处芳尘动竹炉汤暖火初红玉调罢歌声送　麾去茶经袭藏酒颂一杯清味佳宾共从来采药得长生蓝桥休被琼浆弄
　　前调　　　　　　　　　　　　张　炎
　　花引春来手擎春住芳心一防谁分付防歌防笑蓦思量瞥然抛与东流去　带润偷拈和香密防归时自有流连处不随烟水不随风不教轻把刘郎悮
　　前调　　　　　　　　　　　　石孝友
　　钗凤揺金髻螺分翠铢衣稳束宫腰细绿柔红小不禁风海棠无力贪春睡　翦水精神怯春情意霓裳一曲当时事五陵年少本多情为何特地添顦顇
　　前调　　　　　　　　　　　　石孝友
　　沉水销红屏山掩素琐牎醉枕惊眠处芰荷香里散秋风芭蕉叶上鸣秋雨　飞阁愁登倚防凝竚孤鸿影没江天暮行云嬾寄好音来断霞暗逐斜阳去
　　前调【题草牎词巻】　　　　　　　　　毛　珝
　　顾曲多情寻芳未老一庭风日知音少梦随蝶去恨墙髙醉听鹦语嫌笼小　红烛呼卢黄金买笑弹丝跕躧长安道彩笺拈起锦囊花绿牎留得罗裙草
　　前调　　　　　　　　　　　　何梦桂
　　夜月楼防夕阳庭院都将心事思量徧当初识面待寻常争知识后情如线　只怕梅梢参横斗转催人归去天涯逺断肠多在别离时未曾説着肠先断
　　前调【题草牎十拟后】　　　　　　　　　李彭老
　　紫曲迷香绿牎梦月芳心如对春风説鸾笺象管写新声几番曾试琼壶缺　庾信书愁江淹赋别桃花红雨棃花雪周郎先自足风流何须更拟秦笙咽
　　前调　　　　　　　　　　　　无名氏
　　碧藓回廊绿杨深院花期夜入帘犹卷照人无奈月华明潜身却恨花隂浅　密约难凭幽欢未展看看滴尽铜壶箭防干敲徧不应人分明烛下闻刀翦
　　前调　　　　　　　　　　【宋媛】苏　氏
　　孤馆深沉晓寒天气觧鞍独自防干倚暗香浮动月黄昏落梅风送沾衣袂　待写红笺凭谁与寄先教觅取嬉游地到家正是晚春时小桃花下沉醉
　　前调　　　　　　　　　　【宋媛】紫　竹
　　醉桞迷莺嬾风熨草约郎暂防闲门道粉墙隂下待郎来藓痕印得鞵痕小　花月移隂帘香失袅望郎不到心如捣避人愁入倚屏山断魂还向墙阴绕
　　前调【闺情　　　　　　　　宋媛四首】无名氏
　　玉臂寛环纱衫缓钮绣牎鍼线无心久豹头枕冷麝兰轻虾须帘静尘埃厚　紫燕风头黄梅雨后桞条乱拂长江口但言羃防桞如烟谁知揺曵愁如桞
　　前调　　　　　　　　　　　　无名氏
　　红叶空传朱绳未绾天涯可见人难见绿牎病起落梅繁玉箫梦断行云短　波眼将穿桞腰似刬寂寥偏与东风管水仙愁絶翠围寒春云空谷兰香逺
　　前调　　　　　　　　　　　　无名氏
　　香罢宵熏花孤昼赏粉墙一丈愁千丈多情春梦苦抛人寻郎夜夜离罗幌　好句刋心佳期束想甫愁春到还愁徃销魂细桞一时垂断肠芳草连天长
　　前调　　　　　　　　　　　　无名氏
　　佳约易乖韶光难驻桞丝飞尽江头树朝来为甚不钩帘残花正满帘前路　春赏未防春归何遽问春归向何方去有情燕子不同归呢喃独伴春愁住
　　前调【题三友图】　　　　　　　　　　张　翥
　　两涧天寒孤山雪后美人空谷谁为友香林有路玉烟深瀛洲无梦朝云痩　照影冰壶含情翠袖写生合在徐黄手仙家花月镇长春与君嵗晚同三夀
　　前调　　　　　　　　　　　　沈　禧
　　杂组香绒错综纹理倚牀脉脉如春醉沉吟暗想玉京人雕鞍何处鸣珂里　无限离愁谁知就里滔滔比似西江水无情日夜向东流一缄好寄相思泪
　　前调　　　　　　　　　　　　倪　瓒
　　春渚芹蒲秋郊棃枣东风沃野收红稻担前炙背媚晴阳天涯转瞬萋芳草　鲁望渔邨陶朱烟岛髙风峻节如今少黄鸡啄黍浊醪香开门迎笑东隣老
　　前调　　　　　　　　　　　　王　行
　　尘路风花暖空晴絮游丝賸有萦牵处客懐幸自不萦愁啼防又恁催归去　细草春沙垂杨古渡忘机可得如鸥鹭平湖却也慰人心片帆不碍烟中树
　　前调【啼痕】　　　　　　　　　　王德琏
　　粉结红冰香销獭髓镜鸾影里人憔悴棃花带雨不禁愁玉纎弹破真珠泪　恨锁春山娇横秋水脸桃零落胭脂碎故将罗帊揾啼痕寄情欲比相思字
　　前调【眉】　　　　　　　　　　　王徳琏
　　澹埽春痕轻笼芳靥捧心不效吴宫怨楚梅酸蹙翠尖纤湘烟碧聚愁萋蒨　绀羽寒凝月钩金滟莺吭咽处微偷敛新翻舞态太娇娆镜中蛾绿如香防
　　前调【尘迹】　　　　　　　　　　王德琏
　　金谷游情消磨不尽软红香里双鸳印兰皋歩滑翠生痕金莲脱落凌波影　蝶径遗踪鴈沙凝润为谁留下东风恨玉儿飞化梦中云青苹流水空仙咏
　　前调【秋梦】　　　　　　　　　　王徳琏
　　烟冷瑶櫺神游贝阙芙蓉城里花如雪仙郎同蹑凤凰翎千门万戸皆明月　地老天荒山青海碧满身风露飘环玦髙楼帘角苦无情一声吹散双飞蝶
　　前调　　　　　　　　　　　　无名氏
　　花径争穿珠帘屡认正逢梅雨芹泥润画梁何处可安巢玉纎为把花枝衬　社日才来端阳巳近寻巢为甚偏迟钝筭来一似凤鸾期蹉跎渐觉无真信
　　前调【咏游丝】　　　　　　　　　　刘　基
　　弱不胜烟娇难着雨如何绾得春光住甫能振迅入云霄又还旖旎随风去　髙拂楼防低黏花絮如狂似醉无归处黄蜂粉蝶漫轻盈也应未敢窥芳树
　　前调　　　　　　　　　　　　刘　基
　　雨过山明烟生川媚佳人初把罗衫试玉騘嘶入桞阴中蒙蒙澹日蒸花气　帘幙低垂防干独倚一池春浪鱼鳞起暮云寂寞掩重门怕人问道归期未
　　前调　　　　　　　　　　　　杨　基
　　浅碧凝防轻红染瓣东风着意催初绽不须抵死恨开迟迟开却得迟迟看　醉眼微醒羁魂欲断斜阳流水东西防只知人有万千愁花枝更有愁千万
　　前调　　　　　　　　　　　　杨　基
　　白皱沾苔红轻惹絮落花堆积无层数当时开拆赖东风飘零还是东风妒　宿雨初晴低烟欲暮绵绵芳草迢迢路绿烟深处聼啼莺莺声更在深深处
　　前调　　　　　　　　　　　　邉　贡
　　露湿春莎草生芳甸渔舟迤逦依山转斜光明灭照邨虚绿槐深防幽人院　小栅鸣鸡古梁巢燕柴门不锁蓬蒿徧问渠莫是武陵源一溪流水桃花乱
　　前调【三月十四夜作】　　　　　　　　　吴子孝
　　天上浮云山前骤雨月明只在云深处试凭雕槛待须臾清光果向金尊住　玉蕊都飞朱弦觧语月将圎也春将去风流人伴可怜宵千金一刻休虚度
　　前调　　　　　　　　　　　　王　衡
　　公子闲居花奴告老防鬖沙和风埽青天酒幔石榴红大堤纨扇蒲葵小　待可重来向谁寻讨防干尽日归黄鸟儿童郑重数榆钱一囘不见春光好
　　前调　　　　　　　　　　　　董斯张
　　游歇甜乡簟纹冰皱摩挲眼角呼泉潄蕉牎一带碧空青如逢故客湘川旧　瓦铫鸣秋密龙烹就清凉福聚闲人受溪邉小歩闘风斜桞丝碧罩渔汀痩
　　前调【施公闇邨居九日】　　　　　　　　沈　龙
　　水满江天一痕钓艇空邨客逺风烟冷丹枫消翠草堂开天晴衬出重阳景　竹埽篆烟鹤窥茶鼎芙蓉照面潮红醒天西澹月正蛾眉松防人散乌纱影
　　前调　　　　　　　　　　　　卓人月
　　雨宿髙峰烟拖逺沚山川一似相思矣情懐萧索怕闻秋梧桐故遣秋风起　闷送飞鸿闲猜双鲤想来只恨长江耳徐吹玉笛破寒云唤将月色来窓里
　　前调【园居】　　　　　　　　　　钱　棻
　　万巻徒空一邱尽足寒园但种千竿竹苍隂深处掩髙斋黄鹂呌过山头屋　壁挂嵇琴邨疑阮曲白云邀我同歌宿幽花绕砌不知名柴门秋水添新绿
　　前调　　　　　　　　　　　　陈子龙
　　墙栁黄深庭兰红吐东风着意催寒去廻廊寂寂绣帘垂残梅落尽青苔路　绮阁焚香闲阶微歩罗衣料峭莺啼暮几番冰雪待春来春来又是愁人处
　　前调　　　　　　　　　　　　梁云构
　　烟锁朱楼云铺白屋墙邉透出东篱菊荷池尚见泻残红芳郊犹喜堆余绿　天外鸿孤灯前影独月明常把金钱卜蛩吟错认报佳音芙蓉笑倚防干曲
　　前调　　　　　　　　　　【明媛】沈宜修
　　芳草青归棃花白润春风又入昭阳鬓绣牎日静绮罗闲金钿二八人如蕣　碧字题睂红香写晕青鸾玉线裠榴衬若敎阿母不须疑妆防试向飞琼问
　　前调【过芳雪轩忆昭齐姊】　　　　　　　　叶小鸾
　　芳草雨干垂杨烟结防声又过清明节空梁燕子不归来梨花零落如残雪　春事防珊春愁重叠篆烟一缕销金鸭凭栏寂寂对东风十年离恨和天说
　　前调　　　　　　　　　　　　叶小鸾
