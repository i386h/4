<!-- { "loadSidebar": true } -->
　　云棹逺南浦緑波春日暖风和初解冻饵香竿袅好垂纶一钓得金鳞　风乍起吹皱碧渊沦红鲙斫来鲜更美白醪酤得防兼醇一醉武陵人
　　前调　　　　　　　　　　　　李　纲
　　淸昼永幽致夏来多逺岸参差风飏柳平湖清浅露翻荷移棹钓烟波　凉一霎飞雨洒轻蓑满眼生涯千顷浪放怀乐事一声歌不醉欲如何
　　前调　　　　　　　　　　　　李　纲
　　江上雪独立钓鱼翁箬笠但闻冰散响蓑衣时振玉花空圗画若为工　云水暮归去逺烟中茅舍竹篱依小屿缩鳊圆鲫入轻笼欢笑有儿童
　　前调【张莭使生辰】　　　　　　　　　杨无咎
　　钟陵好嘉节庆元正瑞色潜将春共到台星遥映月初升贤帅为时生　人意乐天宇亦清明淡薄梅腮娇倚暖依微柳眼喜窥晴和气满江城
　　前调　　　　　　　　　　　　张孝祥
　　朝元去深殿扣瑶钟天近月明黄道静参回斗转碧霄空身在九光中　风露下环佩响丁东玉案烧香萦翠凤松坛移影动苍龙归路海霞红
　　前调　　　　　　　　　　　　程　垓
　　篷上雨篷底有人愁身在汉江东畔去不知家在锦江头烟水两悠悠　吾老矣心事几时休沉水熨香年似日薄云垂帐夏如秋安得小书舟
　　前调　　　　　　　　　　　　方千里
　　春色暮短艇檥长堤飞絮空随花上下啼莺占断水东西来往燕争泥　桑柘緑归去觅前蹊夜瓮酒香从蚁鬬晓牎眠足任鸡啼犹胜旅情凄
　　前调　　　　　　　　　　　　杨泽民
　　寻胜去驱马上南堤信脚不知人逺近醉眠犹劝玉东西归帽任冲泥　春雨过农事在蹊野卉无名随路满山禽着意傍人啼鼓角已悲凄
　　前调【赋画临照女】　　　　　　　　　呉文英
　　衣白苎雪面堕愁鬟不识朝云行雨处空随春梦到人间留向画图看　慵临镜流水洗花顔自织苍烟湘泪冷谁捞明月海波寒天澹雾漫漫
　　前调【茶】　　　　　　　　　　　呉文英
　　松风逺莺燕静幽芳妆褪官梅人倦绣梦回春草日初长瓷盌试新汤　笙歌断情与絮悠飏石乳飞时离鳯怨玉纤分处露花香人去月侵廊
　　前调　　　　　　　　　　　　呉文英
　　三月暮花落更情浓人去秋千闲挂月马停杨柳倦嘶风堤畔画船空　厌厌醉长日小帘栊宿燕夜归银烛外啼莺声在緑隂中无处觅残红
　　前调　　　　　　　　　　　　陈允平
　　娇灼灼聪隽在秋波六幅香帬拖细縠一钩尘韤翦轻罗春意动人多　临寳鉴石黛拂修蛾燕子楼头蝴蝶梦桃花扇底竹枝歌杨柳月婆娑
　　前调　　　　　　　　　　　　陈允平
　　烟漠漠湖外緑杨堤满地落花春雨后一帘飞絮夕阳西梁燕落香泥　流水恨和泪入桃蹊鹦鹉洲边鹦鹉恨杜防枝上杜防啼归思越凄凄
　　前调　　　　　　　　　　　　赵汝茪
　　帘不卷细雨熟樱桃数防霁霞天又晓一痕凉月酒初消风絮花髙　萧闲处磨尽少年豪昨梦醉来骑白鹿满湖春水段家桥濯发听吹箫
　　前调　　　　　　　　　　　　汪元量
　　官舎悄坐到月西斜永夜角声悲自语客心愁破更思家南北各天涯　肠断裂搔首一长嗟绮席象床寒玉枕美人何处醉黄花和泪撚琵琶
　　前调　　　　　　　　　　　　无名氏
　　梅花好依约透春光记得佳人初睡起巧临鸾鉴试新妆粉面鬬琼芳　江亭上绕树嗅淸香拟把一枝传信去不知何处是兰房独自暗凄凉
　　前调　　　　　　　　　　　　僧　挥
　　成都好蚕市趁遨游夜放笙歌喧紫陌春邀灯火上红楼车马隘瀛洲　人散后茧馆喜绸缪柳叶已饶灯黛细桑条何似玉纤柔立马看风流
　　前调　　　　　　　　　　　　刘　基
　　黄昏雨滴沥四檐声陡为衾裯添宿润都来肺腑作愁城惟觉寐难成　单栖鸟几度绕枝鸣金兽有烟飞不起玉虫无焰翳还明谁识此时情
　　前调【送王虞卿之京师】　　　　　　　　呉子孝
　　春欲暮把酒送君行云里鹓鸾新振羽江南烟树逺含情花外忽啼莺　年正少淸望与才名共道文章终有用玉堂金马待登瀛相忆鳯凰城
　　前调【夜泊汉江口】　　　　　　　　　张大烈
　　吟眺处江雨正霏霏九疉云华苍巘秀一川烟浪白鸥飞此景十分竒　吟眺罢客思正依依拄杖寻诗双屐履扁舟垂钓一蓑衣此趣几人知
　　河传
　　【又一体双调五十四字】
　　河传　　　　　　　　　　　　顾　夐
　　燕飏晴景小牎屛暖鸳鸯交颈菱花掩却翠鬟攲慵整海棠帘外影　绣帏香断金鸂无消息心事空相忆倚东风春正浓愁红泪防衣上重
　　前调【又一体】　　　　　　　　　　顾　夐
　　棹举舟去波光渺渺不知何处岸花汀草共依依雨微鹧鸪相逐飞　天涯离恨江声咽啼猿切此意向谁説倚兰桡独无憀魂消小炉香欲焦
　　前调【又一体】　　　　　　　　　　孙光宪
　　花落烟薄谢家池阁寂寞春深翠蛾轻敛意沉吟沾襟无人知此心　玉炉香断霜灰冷帘铺影梁燕归红杏晩来天空悄然孤眠枕檀云髻偏
　　江月晃重山
　　【此用西江月小重山两调句法串合因以名调凡调之以犯名者即此义双调五十四字】
　　江月晃重山【初到嵩山作】　　　　　　元好问
　　塞上秋风鼔角城头落日旌旗少年鞍马适相宜从军乐莫问所从谁　候骑才通冀北先声已动辽西归期犹及柳依依春闺月红袖不须啼
　　前调【立春四首】　　　　　　　　　　杨　愼
　　腊尾金杯滟滟春头防胜翩翩裁红晕碧动嫣然风日好偷眼艳阳天　一曲玉箫明月几弦锦瑟华年故乡迢递水云连归未得思发在花前
　　前调　　　　　　　　　　　　杨　慎
　　金马九重恩谴碧鸡二十春风江花江草每年同君不见憔悴已成翁　白发戴花休笑紫髯説劒犹雄欲笺心事向天公賖美酒长醉玉壶中
　　前调　　　　　　　　　　　　杨　愼
　　屏翳烘云靺鞨羲和敲日玻瓈韶风丽景画桥西春色早南国思黄鹂　潇洒蕙楼菌阁繁华杏坞桃溪多情杨柳露新荑堪一醉骑马欲鸡栖
　　前调　　　　　　　　　　　　杨　愼
　　龙马山前草长螳螂川上花开霜天晓角报春回传菜手先进荡寒杯　金线丝丝染柳玉英片片熏梅流光容易把人催吾老矣何日赋归来
　　前调【立春】　　　　　　　　　　张大烈
　　新翦钗头防胜开先爆竹轰雷土牛鞭动报春囘椒花宴祝颂紫霞杯　百舌调歌上柳羣蜂吸气寻梅韶华淑景序中催知春早芽茁衬鲜苔
　　南乡子
　　【又一体一名减字南乡子双调五十四字】
　　南乡子　　　　　　　　　　　欧阳修
　　翠密红繁水国凉生未是寒雨打荷花珠不定轻翻冷泼鸳鸯锦翅斑　尽日凭防弄蕊拈花仔细看偷得褭蹄新铸様无端藏在红房艳粉间
　　前调　　　　　　　　　　　　欧阳修
　　雨后斜阳细细风来细细香风定波平花映水休藏照出轻盈半面妆　路隔秋江莲子深深隐翠房意在莲心无问处难忘泪裛红腮不记行
　　前调【秋怀寄友】　　　　　　　　　　禇附凤
　　忽地秋催又见黄花满径开箕踞科头无个事三杯林下清风亦壮哉　何必徘徊收拾天涯宦迹囘艺圃自存经济意归来赢得先生五柳栽
　　前调【美人晓妆】　　　　　　　　　　卓人月
　　花影分明闯入纱牎上翠屛笼内鹦哥春梦醒低声却向牀头唤玉人　俏髻盘成缥缈虚无云气清旭日熏人如卯酒微醒重倚瑶琴眼倦撑
　　前调【荷花】　　　　　　　　　　张大烈
　　水殿风凉一阵飘飖一阵香翠衣緑盖拥霞光中藏沼底鲜浮百媚妆　露滴轻黄透湿莲心润秀房蒂欲并头根未藕难忘锦袖啼红泪几行
　　前调【又一体】　　　　　　　　　　张大烈
　　小立露台寛扇扑流萤兴未防隔墙歌韵振琼撩拨离情闷倚防　月圎人影单摆动花枝魂欲残遥忆双星何日渡贪观隔断银河不忍看
　　恋绣衾
　　【又一体双调五十四字】
　　恋绣衾　　　　　　　　　　　陆　游
　　不惜貂裘换钓篷嗟时人谁识放翁归棹借风轻稳数声闻林外暮钟　幽栖莫笑蜗庐小有云山烟水万重半世向丹靑看喜如今身在画中
　　前调　　　　　　　　　　　　史逹祖
　　呉梅初试涧谷春夜幽幽江鴈呌云人正在孤牎厎被浓愁醺破醉魂　雨牎只剰残灯影伴罗衣无限泪防瘦骨怕红緜冷説年时斗帐夜分
　　前调　　　　　　　　　　　　呉文英
　　频摩书眼怯细文小牎隂天气似昏兽炉防慵添困带茶烟微润寳熏　少年骄马西风冷旧春衫犹涴酒痕梦不到棃花路断长桥无限暮云
　　前调　　　　　　　　　　　　陈允平
　　缃桃红浅柳褪黄燕初来宫漏渐长任日转花梢也倚兰屛犹未试妆　秦鸾旧曲无心理忆年时相傍采桑听緑树娇莺啭一声声都是断肠
　　前调　　　　　　　　　　　　陈允平
　　多情无语敛黛睂寄相思偏仗柳枝待折向尊前唱奈东风吹作絮飞　归来醉抱琵琶睡正酒醒香尽漏移无頼是棃花梦被月明偏照翠帷
　　前调　　　　　　　　　　　　张　翥
　　醉乡残梦莺唤醒见柳梢日影弄晴又误了寻芳伴减东风庭院笑声　玉儿扶起仍娇困索樱桃花露解酲纵病也心情好比别离滋味较轻
　　月照梨花
　　【又一体双调五十四字】
　　月照棃花　　　　　　　　　　陆　游
　　霁景风软烟江春涨小阁无人绣帘半上花外姊妹相呼约摴蒱　修蛾忘了章台样细思一晌感事添惆怅胸酥臂玉消减拟觅双鱼倩传书
　　前调　　　　　　　　　　　　陆　游
　　闷已萦损那堪多病几曲屏山伴人书静梁燕催起犹慵换熏笼　新愁旧恨何时尽渐凋緑鬓小雨知花信芳笺寄与何处绣阁珠栊柳阴中
　　摘红英
　　【又名撷芳词双调五十四字】
　　摘红英　　　　　　　　　　　无名氏
　　风揺荡雨蒙茸翠条柔弱花头重春衫窄香肌湿记得年时共伊曾摘　都如梦何曾共可怜孤似钗头凤关山隔晩云碧燕儿来也又无消息
　　前调【惜花】　　　　　　　　　　张　翥
　　莺声寂鸠声急柳阴一片棃花湿惊人困教人恨待到平明海棠应尽　靑无力红无迹残香剰粉那禁得天难准晴难稳晩风又起倚防怎忍
　　前调【早春】　　　　　　　　　　李　鄂
　　潮头白峰头碧落梅香暗渔翁笠西风透东风骤待得晴明莺花时候　莺声涩花枝寂春来已蜡看山屐山如旧春如绣层楼望处苍寒红痩
　　端正好
　　【一名于中好即杏花天之又一体亦名杏花风双调五十四字】
　　端正好　　　　　　　　　　　杜安世
　　槛菊愁烟霑秋露天微冷双燕辞去月明空照别离苦透素光穿朱戸　夜来西风雕寒树凭防望迢遥长路花笺写就此情绪待寄与知何处
　　前调　　　　　　　　　　　　杜安世
　　毎遇春来长如病玉容痩薄妆相称双欢未久成孤冷奈厚约全无定　众禽啾唧声愁听相思事多少春恨孤眠帐外银釭耿透一防炉烟暝
　　前调　　　　　　　　　　　　杜安世
