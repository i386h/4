<!-- { "loadSidebar": true } -->
　　东坡云元眞子渔父词极清丽恨其曲度不传加数语以浣溪纱歌云西塞山边白鹭飞散花洲外片帆微桃花流水鳜鱼肥自庇一身靑箬笠相随到处绿蓑衣斜风细雨不须归山谷见之击节称赏且云惜乎散花与桃花字重叠又渔舟少有使帆者乃为浣溪纱云新妇矶边睂黛愁女儿浦口眼波秋惊鱼错认月沉钩靑箬笠前无限事绿蓑衣底一时休斜风细雨转船头东坡云鲁直此词清新婉丽以水光山色替却玉肌花貌眞得渔父家风然才出新妇矶便入女儿浦此渔父毋乃太澜浪乎山谷晩年亦悔前作之未工因表弟李如篪言渔父词以鹧鸪天歌之甚协律恨语少声多因以宪宗画像求元眞子文章及元眞之兄松龄劝归之意足前后数句云西塞山前白鹭飞桃花流水鳜鱼肥朝廷尚觅元眞子何处而今更有诗青箬笠緑蓑衣斜风细雨不须归人间欲避风波险一日风波十二时东坡笑曰鲁直乃欲平地起风波也徐师川作浣溪纱鹧鸪天各二阕盖因坡谷异同而作浣溪纱云西塞山前白鹭飞桃花流水鳜鱼肥一波才动万波随黄防岂如靑箬笠羊裘何似绿蓑衣斜风细雨不须归又云新妇矶边秋月眀女儿浦口晩潮平沙头鹭宿戏鱼惊靑箬笠前眀此事绿簔衣厎度平生斜风细雨小舟轻鹧鸪天云西塞山前白鹭飞桃花流水鳜鱼肥朝廷若觅元眞子长在晴江理钓丝青篛笠緑蓑衣斜风细雨不须归浮云万里烟波客惟有沧浪孺子知其二云七泽三湖碧草连洞庭江汉水如天朝廷若觅元眞子不在云边在酒边眀月棹夕阳船鳜鱼恰似镜中悬丝纶钓饵都收却八字山前听雨眠【词苑】
　　元结于大厯中为道州刺史以军事诣都还洛日春水涨溢不得前作欵乃曲数首使舟子歌之以取适于道路云【古今词话】
　　渔翁夜傍西岩宿晓汲淸湘燃楚竹烟消日出不见人欸乃一声山水緑此柳宗元欸乃曲也见本集有误作晩唐人词者非也当以音调辨之犹徐昌圗以词名而悮入宋词唐宋之音尚不能辨况中晩乎【古今词话】

　　御选歴代诗余巻一百十一
　　钦定四库全书
　　御选歴代诗余巻一百十二
　　司经局洗马掌局事兼翰林院修撰加二级【臣】王奕淸奉防校刋
　　词话【唐二】
　　韦应物晓音律夜泊灵璧舟中闻笛声谓酷似天宝棃园法曲李謩所吹者询之乃謩外甥许云封也韦授以李謩笛许曰此非外祖所吹者遇至音必裂强令试之遂吹六州徧一叠而裂【乐府纪闻】
　　韦苏州性髙洁所在焚香埽地惟顾况皎然辈得与倡酬其小词不多见惟三台令转应曲流传耳【唐诗记事】金坛戴叔伦有转应曲云边草边草边草尽来兵老山南山北雪晴千里万里月明明月明月哀笳一声愁絶即调笑令也笔意回环音调宛转与韦苏州一阕同妙韦词云河汉河汉晓挂秋城漫漫愁人起望相思塞北江南别离离别离别河汉虽同路絶【古今词话】
　　陶岘者彭泽之子孙也家于昆山泛舟江湖徧游烟水往往数岁不归自制三舟一舟自载一舟载賔客一舟载饮馔客有前进士孟彦深孟云卿布衣焦遂善为词调岘有女乐一部奏淸商之曲逢竒胜则穷其景物尽兴而行吴越之士号为水仙【甘泽謡】
　　刘賔客官苏州刺史李司空罢鎭日慕其名招致之出伎佐觞刘赋春风一曲杜韦娘司空呼伎归之【耆旧续闻】刘梦得在沅湘日以里歌俚鄙乃依骚人九歌作竹枝九章敎里中儿由是盛于贞元元和之间毎岁正月里中儿聮歌竹枝吹笛击鼓以应节歌者扬袂睢舞以曲多为贵聆其声音中黄钟之羽卒章讦激如吴歈虽伧儜不可分而含思宛转有淇澳之艳【刘禹锡竹枝序】
　　刘禹锡别有潇湘神词云斑竹枝斑竹枝泪痕防防寄相思楚客欲听瑶瑟怨潇湘深夜月眀时亦竹枝之流也【草堂笺】
　　春去也多谢洛城人弱柳从风疑举袂丛兰浥露似沾巾独坐亦含颦刘賔客词也一时传唱乃名为春去也曲【古今词话】
　　柳枝乐府作折杨柳为汉铙歌横吹曲上马不捉鞭反抝杨柳枝蹀坐吹长笛怨煞行客儿盖边词别曲也旧词如刘禹锡云清江一曲柳千条二十年前旧板桥曽与美人桥上别更无消息到今朝一曰寿杯词如千门万户喧歌吹富贵人间只此声年年织作升平字髙映南山献寿觞语意自别【古今词话】
　　唐无名氏柳枝云万里长江一带开岸边杨柳是谁栽锦帆落尽西风起惆怅龙舟更不回尽推此曲为第一然不若薛能杨柳枝云汴水髙悬百万条淸风两岸一时揺隋家力尽虚栽得无限春风属圣朝更得大体【古今词话】
　　周德华在崔刍言郎中席上唱柳枝如刘禹锡之春江一曲柳千条贺知章之碧玉栽成一树髙杨巨源之江边杨柳麴尘丝而不取温庭筠裴諴所作二人有愧色【耆旧续闻】
　　元稹歌曰樱桃花一枝两枝千万朶花砖曽立采花人窣破罗裙红似火此亦长短句比章台柳少叠三字【古今词话】
　　稹长于诗词与白居易名相埒天下传讽往往播于乐府穆宗在东宫日妃嫔近习皆歌之宫中呼为元才子【唐诗纪事】
　　白居易在洛作柳枝词云一树春风万万枝嫩于金色软于丝永丰东角荒园里尽日无人属阿谁有人歌之闻于宣宗因命移永丰柳二枝植内庭白复作词云一树衰残委泥土两枝移植在天庭定知此后天文里柳宿光中添两星【唐诗纪事】
　　白乐天词云花非花雾非雾夜半来天眀去来如春梦不多时去似朝云无觅处盖其自度之曲因情生文虽髙唐洛神竒丽不及也张子野衍之为御街行亦有出蓝之色【杨愼】
　　白乐天长相思望江南缛丽可爱非后世作者可及花非花一首尤纒绵无尽【花庵词客】
　　唐有杜秋娘歌行相传是金陵女子为浙西观察使李锜妾锜有阴谋秋娘时解勉之尝为锜制小词云劝君莫惜金缕衣劝君莫惜少年时有花堪折君须折莫待无花空折枝后锜败籍入宫此盖以词隠谏者唐词选为金缕曲今尚存金缕巷名则不独桃叶桃根专美于秦淮也【客座赘语】
　　王仲初以宫词百首著名三台令转应曲其余技也【花庵词客】
　　王建霓裳词云弟子部中留一色听风听水作霓裳今敎坊尚存其声而其舞则废不传矣近世有望瀛府献仙音二曲乃其遗声也霓裳曲前世传记论说颇详不知听风听水为何事白乐天有霓裳羽衣歌甚详亦无风水之说第记之必有知者尔【六一诗话】
　　欧阳永叔以不晓听风听水作霓裳为疑按唐人西域记兹国王与其臣庶之知乐者于大山间听风水声均节成音后翻入中国如伊州甘州凉州等曲皆自兹所致虽未及霓裳而其制曲亦用其法此说近之【蔡绦诗话】
　　唐眀皇改婆罗门引为霓裳羽衣属黄钟商时号越调白乐天嵩阳观夜奏霓裳诗云开元遗曲自凄凉况近秋天调是商知其为黄钟商无疑欧阳永叔知霓裳羽衣为法曲而以望瀛府献仙音为其遗声不眀宫调亦太疎矣【碧鸡漫志】
　　莆中逍遥楼楣上有唐人横书类梵字相传是霓裳谱字训不通莫知其说或谓今都下献仙音乃其遗声【笔谈】同州乐工翻黄幡绰霓裳谱人以为非是仍依法曲造成伶人花日新见之题其后云法曲虽精莫近望瀛【嘉祐杂志】
　　唐宪宗时每大宴作霓裳舞文宗时诏太常卿冯定采开元雅乐制云韶雅乐是时霓裳曲四方大都邑及士大夫家巳多按习而文宗乃加考订制为舞曲因曲存而舞节非旧故加整顿耳李后主作昭惠后诔云霓裳羽衣曲经兹兵火世罕闻者偶获旧谱残缺颇甚暇日与后详定去其滛繁定其缺坠盖霓裳曲在唐末已不全矣【碧鸡漫志】
　　白乐天和元微之霓裳羽衣歌曰磬箫筝笛递相横击擫吹弹声迤逦注云凡曲之初众音不齐金石丝竹次第发声霓裳序之初亦复如此又曰散序六奏未动衣阳台宿云慵不飞中序劈砉初八拍秋竹吹裂春冰拆注云散序六徧无拍故不舞中序始有拍乃舞又曰繁音急节十二徧跳珠撼玉何鏦铮翔鸾舞罢却收翅唳鹤曲终长引声注云霓裳十二徧而曲终凡曲将终皆声拍促速惟霓裳之末长引一声通计霓裳曲凡十二叠前六叠无拍至第七叠谓之叠徧自此始有拍而舞矣沈存中笔谈指霓裳为遗调法曲未尝见旧谱岂亦得于乐天之诗乎【碧鸡漫志】
　　开元中乐工李年兄弟三人皆有盛名彭年善舞鹤年年善歌制渭州六么亦奏霓裳羽衣特承顾遇【眀皇杂录】
　　六么一名緑腰一名録要唐史吐蕃传云奏凉州渭州録要杂曲段安节琵琶録云緑腰本録要也乐工进曲必令録其要者靑箱杂记云曲有緑腰乃霓裳羽衣之要拍也【碧鸡漫志】
　　康昆仑琵琶第一手两市鬭乐昆仑居东防楼弹新翻羽调緑腰自谓无敌手矣曲罢市之西防楼出一女郎抱乐器云我亦弹此曲兼移在枫香调中拨声如雷雨交集竒妙入神昆仑怅然自失愿拜为师女郎更衣出乃僧善本俗姓段者是也【碧鸡漫志】
　　张红红者大厯初随父丐食遇将军韦靑因其善歌乃纳为姬頴悟絶伦有乐工取西河长命女加减节奏颇有新声未进内廷先歌于韦靑宅第靑令红红隔屏听之以小豆合数记其拍绐之云女弟子久歌此非新曲也隔屏奏之一声不失且云曲中有一声不穏今巳正之矣乐工大惊拜伏嗟叹不已寻诏入内庭宜春院宠泽隆异宫中号为记曲娘子即拜才人【脞说】
　　李益诗名早着征人歌一篇好事者画为圗障回乐峰前沙似雪天下唱为歌曲【唐语林】
　　韩翃字君平有友人每将妙妓柳氏至其居窥韩所与往还皆名人必不久贫贱许配之未几韩从辟淄靑置柳都下三岁寄以词章台柳章台柳昔日靑靑今在否纵使长条似旧垂也应攀折他人手柳答以词杨柳枝芳菲节可恨年年赠离别一夜随风忽报秋纵使君来岂堪折后为番将沙叱利所刼有虞候许俊诈取得之诏归韩【太平广记】
　　韦蟾字隠珪下杜人亷问鄂州罢还賔客祖饯蟾书文选句云悲莫悲兮生别离登山临水送将归以牋毫授賔从请续其句逡巡有伎然起曰某不才不敢染翰欲口占两句韦大惊异随令念曰武昌无限新栽柳不见杨花扑面飞座客无不嘉叹韦令唱作杨柳枝词【唐诗纪事】
　　太和中文宗于内殿看牡丹翘足凭防忽吟舒元舆牡丹赋云坼者如语含者如咽俯者如愁仰者如悦吟罢方省元舆词不觉叹息良久泣下沾襟时有宫人沈阿翘者为舞何满子调声风态率皆宛转曲罢赐金臂环即问其从来翘曰妾本吴元济之伎女元济败因以声得为宫人俄遂进白玉方响云本元济所与也光眀皎洁可照十数歩犀槌即响犀也方物有声乃响应其中焉架则云檀香也文彩若云霞之状芳馥着人弥月不散制度精妙非中国所有因令阿翘奏凉州曲音韵淸越听者无不凄然谓之天上乐乃选内人与阿翘为弟子焉【杜阳杂编】
　　开成中髙锴知举内出霓裳羽衣曲赋太学创置石经诗进士复试诗赋自此始也【卢氏杂说】
　　京师景德寺东廊三学院壁间题云眀月斜秋风冷今夜故人来不来敎人立尽梧桐影相传吕洞賔题也【庚溪诗话】
