<!-- { "loadSidebar": true } -->
　　元遗山鴈丘词序曰太和五年乙丑岁赴试并州道逢捕鴈者云今日获一鴈杀之矣其脱网者悲鸣不能去竟自投于地而死余因买得之葬于汾水之上累石爲识号曰鴈丘并作鴈丘词云问世间情是何物直教生死相许天南地北双飞客老翅几回寒暑欢乐趣离别苦就中更有痴儿女君应有语万里层云千山暮雪只影向谁去横汾路寂寞当年箫鼓荒烟依旧平楚招魂楚些何嗟及山暗啼风雨天也妒未信与莺儿燕子俱黄土千秋万古爲留待骚人狂歌痛饮来访鴈丘处李冶和云鴈双双正飞汾水回头生死殊路天长地久相思债何似眼前俱去摧劲羽倘万一幽冥却有重逢处诗翁感遇把江北江南风嘹月唳并付一丘土仍爲汝小草幽兰丽句声声字字酸楚拍江秋影今何在宰朩欲迷堤树霜魂苦算犹胜王嫱青冢眞娘墓凭谁说与对鸟道长空龙艘古渡马耳泪如雨【中州乐府】
　　遗山词深于用事精于链句其风流蕴借处不减周秦【张炎】
　　王德新玉溪在嵩山之前费庄两山之絶胜处也遗山作水调歌头以纪之云空蒙玉华晓潇洒石淙秋嵩髙大有佳处元在玉溪头翠壁丹崖千丈古朩寒藤两防邨落带林丘今日好风色可以放吾舟百年来算惟有此翁游山川邂逅佳客猿鸟亦相留父老鸡豚乡社儿女篮舆竹几来徃亦风流万事已华发吾道付沧洲【词苑】三奠子唐宋未有是曲元遗山锦机集中有二阕传是奠酒奠谷奠璧也崔令钦教坊记有奠璧子元词云怅韶华流转无计流连行乐地一凄然笙歌寒食后桃李恶风前连环玉回文锦两纒緜芳尘未逺幽意谁传干古恨再生缘闲衾香易冷孤枕梦难圆西牕雨南楼月夜如年【词辨】
　　段克巳渔家傲云楼外垂杨千万缕风落絮防干倚徧空无语段成已大江东去云篱菊将开村醪初熟且住爲佳耳笑言相答个中吏隐无愧二段幼有才名赵尚书秉文识诸童时目之曰二妙大书双飞二字名其里兄弟俱第进士入元后皆不仕时人目爲儒林标榜【古今词话】
　　近世所谓大曲在金则呉彦髙春草碧蔡伯坚石州慢元遗山买陂塘邓千江望海潮堪与苏子瞻念奴娇辛幼安摸鱼儿相颉颃【陶宗仪】
　　元在御时宫掖事无能知者永乐元年赐周宪王一穿宫老妪妪爲元后乳姆之女久居内庭通书翰记元宫中事甚悉王暇日访之具得其详多有史氏所不载者因制词百首别有张昱辇下曲来复燕京杂咏各百首胜国事迹灿然在目昔人谓迁固最号博洽然其后葛洪辈三辅黄图等书纪秦故事又皆迁固之所未及也【龙庄甄敬】
　　张范围襄阳日赋鹧鸪天词多夸大之语其临江仙有云紫箫明月底翠袖暮云寒风调不减晏小山可知元之武臣亦有能词者【古今词话】
　　许衡别大名亲旧满江红云河上徘徊未分袂孤懐先怯中年后此般憔悴怎禁离别泪苦滴成襟畔湿愁多拥就心头结倚东风搔首漫无聊情难说黄巻在消白日青镜里増华发念岁寒交友故山烟月虚负人生归去好谁知美事难双得计从今佳防几何时长相忆此被召时作也又尝自言曰生平爲虚名所累不能辞官其心亦可哀矣【古今词话】
　　刘秉忠干荷叶曲云干荷叶色苍苍老柄风揺荡减清香越添黄都因昨夜一番霜寂寞秋江上此秉忠自度曲曲名干荷叶即咏干荷叶犹是唐词之意也又一首吊南宋云南髙峰北髙峰惨澹烟霞洞宋髙宗一塲空呉山依旧酒旗风两度江南梦此借腔别咏后世词例也秉忠助元亡宋而其吊惜之词感慨凄恻如此岂其中亦有不得已者邪或云此词非秉忠作【杨愼】
　　程钜夫有寿燕公楠摸鱼儿云记江梅向来轻别相逢今又平楚东风小试南枝暖早已干林烟雨春几许向五老仙家移下琼瑶树溪桥驿路更月晓堤沙霜寒野水疎影自容与平生事几度含章殿宇隔花么鳯能语苔枝天矫苍龙痩谁把冰须细数千万缕簇一点芳心待与和羮去移宫换羽且顾曲传觞主人花下今日庆初度盖五峰生日在梅花时故通首皆影借梅花故事也燕亦有和韵答程雪楼见寿云又浮生平头六十登楼怅望荆楚出山小草成何事闲却竹烟松雨空自许早飘落江潭一似琅琊树苍苍天路漫伏枥心长衔图志短岁晏欲谁与梅花赋飞堕髙寒玉宇铁肠还觧情语英雄操与君侯耳过眼羣儿谁数霜髩缕秪梦听枝头翡翠催归去清觞飞羽且细酌盱泉酣歌郢雪风致美无度按摸鱼儿乐府大曲元之公卿间用以倡酬如此【词苑】
　　王翰林恽字仲谋仕元日亦效呉彦髙赋故人春从天上来词不引用故实而澹宕可喜小词甚多若平湖乐及后庭花破子即元人所爲曲调也【乐府纪闻】
　　天台陈刚中曽爲僧以避世变至元中献大一綂赋得官奉使安南有诗云老母越南垂白发病妻塞北倚黄昏蛮烟瘴雨交州客三处相思一梦魂所着交州集一巻皆志风土之异端阳日当母诞不得归作太常引词云防丝堂上簇兰翘记生母在今朝无地捧金蕉奈烟水龙沙路遥又云短衣孤劒客乾坤奈无防报亲恩三载隔晨昏更疎雨寒灯断魂至今读之犹令人如见青衫泪痕也【尧山堂外纪】
　　大名民家有男女以私情不遂赴水者后三日二尸相抱出水滨是年此陂荷花无不并蔕李冶赋双蕖怨云爲多情和天也老不应情遽如许请君试听双蕖怨方见此情眞处谁点注香潋滟银塘对抹胭脂露藕丝几许伴玉骨春心金沙晚泪漠漠瑞红吐连理树一样骊山懐古古今朝暮云雨六郎夫妇三生梦幽恨从来艰阻须念取共翡翠鸳鸯照影长相聚秋风不住怅寂寞芳魂轻烟北渚凉月又南浦事竒而词亦工堪与鴈丘作并传【乐府纪闻】
　　梁贡父燕京人大徳初爲杭州路总管政事文学皆有可观尝作西湖送春木兰花慢词云问花花不语爲谁落爲谁开算春色三分半随流水半入尘埃人生能几欢笑但相逢尊酒莫相推千古幕天席地一春翠绕珠围彩云回首暗髙台烟树吟懐一醉留春留春不住醉里春归西楼半帘斜日怪衔春燕子却飞来一枕青楼好梦又教风雨惊回此词格调俊雅不让宋人也【词品】
　　赵子昂以程钜夫荐仕元爲翰林承旨元主见其仪观非常恐爲人望所归密至馆阁相其背曰秀才官后有虞堪题其所画苕溪图曰呉兴公子玉堂仙写出苕溪似辋川回首青山红树下那无十畞种田邵复孺曰公以承平王孙而遭世变黍离之悲有不能忘情者故其长短句有骚人之遗【尧山堂外纪】
　　都城外有万栁堂廉野云置酒招卢疎斋赵松雪同饮时歌妓解语花者左手折荷花右手执杯行酒歌小圣乐词云绿叶阴浓徧池亭水阁偏趁凉多海榴初绽朶朶蹙红罗乳燕雏莺弄语对髙栁鸣蝉相和骤雨过似琼珠乱撒打徧新荷人世百年有几念良辰美景休放虚过富贵前定何用苦张罗命友邀宾燕赏饮芳醑浅斟低歌且酩酊从教二轮来徃如梭此词载锦机集盖元遗山预爲制曲以教歌者也【古今词话】
　　赵松雪于李丞相防间赠歌者贵贵浣溪沙云满捧金杯低唱词尊前再拜索新诗老夫惭愧鬓成丝罗袖染将修竹翠粉香须上小梅枝相逢不似少年时【词苑】松雪夫人管仲姬生泖西小蒸至今其路尚名管道工诗善画竹亦能小词尝题渔父图云人生贵极是王侯浮利浮名不自由争得似一扁舟弄月吟风归去休松雪和云烟波一叶舟西风朩落五湖秋盟鸥鹭傲王侯管甚鲈鱼不上钩【太平清话】
　　赵承旨与管夫人伉俪相得倡和甚多一日赵欲纳姬以一曲调管夫人云我爲学士你做夫人岂不闻陶学士有桃叶桃根苏学士有朝云暮云我便多娶几个呉姬越女何过分你年纪也过四旬只管占住玉堂春管亦以一曲答之云你侬我侬忒煞情多情多处热似火把一块泥揑一个你塑一个我将他来齐打破用水调和再捏一个你再塑一个我我泥中有你你泥中有我和你生同一个衾死同一个椁调笑甚工【古今词话】
　　故宋驸马都尉杨震尝招詹天游饮酒半出诸姬侑觞天游属意名粉儿者口占浣溪沙有不曾眞个也消魂之句杨遂以粉儿赠之曰请天游眞个消魂也天游又有清平乐云醉红宿翠髻亸乌云坠管是夜来浑不睡那更今朝早起东风满搦腰肢堦前小立多时却恨一番新雨想应湿透鞵儿云见一妓诉状立防下遂赋此一云石次仲作【乐府纪闻】
　　詹天游于至元中监醮长春宫见羽士丈室古镜状如秋叶背有金刻宣和御寳四字有感因赋霓裳中序第一词云一规古蟾魄瞥过宣和几春色知那个栁松花怯曽搓玉团香涂云抹月龙章凤刻是如何儿女消得便孤了翠鸾何限人更在天北磨灭古今离别幸相从蓟门仙客萧然林下秋叶对云淡星疎睂青影白佳人已倾国漫赢得痴铜旧画兴亡事道人知否见了也华发【词苑】
　　詹天游以艳词得名见诸小说其送童瓮天兵后归杭齐天乐云相逢唤醒京华梦呉尘暗斑吟发倚担评花认旗沽酒歴歴行歌竒迹吹香弄碧有坡栁风情逋梅月色画鼓红船满湖春水断桥客当时何限俊侣甚花天月地人被云隔却载苍烟更招白鹭一醉修江又别今回记得再折栁穿鱼赏梅催雪如此湖山忍教人更说此伯顔破杭州之后也观其词絶无黍离之感桑梓之悲而止以游乐爲言宋季士习一至于此【词品】赵待制作朩兰花慢词又别书乐府成帙以就正于王德琏凡三十五首而艳词特多凭防干水调歌头二阕颇以孤忠自许纷华是薄而兴亡骨肉之感黙寓其中意其父子之仕当时亦实有不得已者良可悲也【许初跋赵仲穆自书乐府巻子】
　　王德琏赵子昻之壻其学识爲时所推尤长于今乐府曾制踏莎行八阕寄杨廉夫廉夫大称赏命侍儿歌之并梓以行世【词统】
　　姚牧庵醉髙歌词云十年燕月歌声几点呉霜髩影西风吹起鲈鱼兴已在桑榆暮景荣枯枕上三更傀儡塲中四并人生幻化如泡影几个当机自省牧庵一代文章钜公此词髙古不减东坡稼轩【词品】
　　呉草庐以理学名其和揭浩斋送春渡江云流传一时词云名园花正好娇红殢白百态竞春妆笑痕添酒晕丰脸凝脂谁与试铅霜诗朋酒伴趁此日流转风光尽夜游不妨秉烛未觉是疎狂茫茫一年一度烂漫离披似长江去浪但要教啼莺语燕不怨卢郎问春春道何曽去任蜂蝶飞过东墙君看取年年潘令河阳【词苑】元文宗御奎章阁虞伯生爲侍从日以讨论法书名画爲事柯敬仲退居吴下伯生赋风入松词寄之末云报道先生归也杏花春雨江南词翰兼美一时传唱机坊织其词爲帊几如法锦后张仲举于姚子章席上同敬仲赋摸鱼儿末段及之云楚芳玉润吴兰媚一曲夕阳西下沉醉罢君试问人生谁是无情者先生归也但留意江南杏花春雨和泪在罗帊楚芳吴兰二妓名【古今词话】黄季景湖亭莲花中有双头一枝方邀客同赏而爲人折去季景惘然张仲举爲作摸鱼儿词云问西湖旧家儿女香魂还又连理多情欲赋双蕖怨闲却满匳秋意娇旖旎爱照影红妆一样新梳洗王孙正拟唤翠袖轻歌玉笙低按凉夜爲花醉鸳鸯浦凄断凌波梦里空怜心苦丝脃吴娃小艇应偷采一道绿萍犹碎君试记还怕是西风吹作行云起防干漫倚待载酒重来寻芳已晚余恨烟水【词苑】
