<!-- { "loadSidebar": true } -->
　　我劝髯张归去好从来巳自忘情尘心消尽道心平江
　　南与塞北何处不堪行　俎豆庚桑眞过矣凭君说与南荣愿闻吴越报丰登君王如有问结袜頼王生
　　前调【送王缄】　　　　　　　　　　苏　轼
　　忘却成都来十载因君未免思量凭将清泪洒江阳故山知好在孤客自悲凉　座上别愁君未见归来欲断无肠殷勤且更尽离觞此身如传舍何处是吾乡
　　前调【夜到扬州】　　　　　　　　　　苏　轼
　　尊酒何人懐李白草堂遥指江东珠帘十里卷香风花开花又谢离恨几千重　轻舸渡江连夜到一时惊笑衰容语音犹自帯吴侬夜阑相对处依旧梦魂中
　　前调　　　　　　　　　　　　苏　轼
　　九十日春都过了贪忙何处追游三分春色一分愁雨翻榆荚阵风转柳花毬　阆苑先生须自责蟠桃动是千秋不知人世苦厌求东皇不拘束肯为使君留
　　前调【风水洞作】　　　　　　　　　　苏　轼
　　四大从来都徧满此间风水何疑故应为我发新诗幽化香涧谷寒藻舞沦漪　借与玉川生两液天仙未必相思还凭流水送人归层巅余落日草露巳沾衣
　　前调　　　　　　　　　　　　苏　轼
　　一别都门三改火天涯踏尽红尘依然一笑作春温无波眞古井有节是秋筠　惆怅孤帆连夜发送行澹月微云尊前不用翠眉颦人生如逆旅我亦是行人
　　前调【登望湖楼】　　　　　　　　　　苏　轼
　　多病休文都痩损不堪金帯垂腰望湖楼上暗香飘和风春弄笛明月夜闻箫　酒醒梦囘清漏永殷牀无限更潮佳人不见董娇娆徘徊花上月空度可怜宵
　　前调　　　　　　　　　　　　苏　轼
　　夜饮东坡醒复醉归来髣髴三更家僮鼻息已雷鸣敲门都不应倚杖听江声　长恨此身非我有何曾忘却营营夜阑风静縠纹平小舟从此逝江海寄余生
　　前调【赠王友道】　　　　　　　　　　苏　轼
　　谁道东阳都痩损凝然防漆精神瑶林终自隔风尘试看披鹤氅仍是谪仙人　省可清言挥玉麈直须保器全眞风流何似道家纯不应同蜀客惟爱卓文君
　　前调　　　　　　　　　　　　苏　轼
　　冬夜夜寒冰合井画堂明月侵帏青釭明灭照悲啼灯花挑欲尽粉泪浥还垂　未尽一尊先掩泪歌声半帯清悲情声两尽莫相违欲知肠断处梁上暗尘飞
　　前调　　　　　　　　　　　　秦　观
　　千里潇湘挼蓝浦兰桡昔日曾经月髙风定露华清防波澄不动冷浸一天星　独倚危楼情悄悄遥闻妃瑟泠泠新声含尽古今情曲终人不见江上数峰青
　　前调　　　　　　　　　　　　晁补之
　　緑暗汀洲三月暮落花风静帆收垂杨低映朩兰舟半篙春水滑一段夕阳愁　防水桥东回首处美人亲上帘钩青鸾无计入红楼行云归楚峡飞梦到扬州
　　前调　　　　　　　　　　　　晁补之
　　尽说彭门新半刺昆吾剸玉如泥功名余事不须为才情诗里见风味酒邉知　好在阿咸同老也青云往歳心期千钟百首兴来时伯伦从妇劝元亮信儿痴
　　前调　　　　　　　　　　　　晁补之
　　十歳儿曹同砚席华居织翠如葱一生心事醉吟中相逢俱白首无语对西风　莫道尊前情调减衰顔得酒能红可怜此防意无穷夜阑人緫睡独绕菊花丛
　　前调【南都留别】　　　　　　　　　　晁补之
　　曾唱牡丹留客饮明年何处相逢忽惊鹊起落梧桐绿荷多少恨回首背西风　莫叹今宵身是客一尊未晓犹同此身应似去来鸿江湖春水阔归梦故园中
　　前调　　　　　　　　　　　　晁补之
　　常记河阳花县里恰如饭颗山逢春城何处满丝桐纶巾并羽扇君有古人风　重向梁王台畔见黄花绿酒谁同新诗别后寄南鸿回头思照碧人在白云中
　　前调【信州作】　　　　　　　　　　晁补之
　　谪宦江城无屋买残僧野寺相依松间药臼竹间衣水穷行到处云起坐看时　一个幽禽縁底事苦来醉耳邉啼月斜西院愈声悲青山无限好犹道不如归
　　前调　　　　　　　　　　　　晁补之
　　身外闲愁空满眼就中欢事常稀明年应赋送春诗试从今夜数相防几多时　浅酒欲邀谁共劝深情惟有君知东溪春近好同归柳垂江上影梅谢雪中枝
　　前调　　　　　　　　　　　　晁补之
　　自古齐山重九胜登临梦想依依偶来恰值菊花时难逢开口笑须插满头归　昨夜一江风色好平明秋浦帆飞可怜如赴使君期且当酬令节不用叹斜晖
　　前调　　　　　　　　　　　　晁补之
　　马上匆匆听鹊喜朦胧月淡黄昏碧罗双扇晓光分铅华先辨脸朱色怎分唇　暂别宝匳蛛网徧春风泪汚榴裙香笺小字寄行云纎腰非学楚寛帯为思君
　　前调　　　　　　　　　　　　晁补之
　　离别寻常今白首更须竹雨萧萧不应都占世间豪清风居士手杨柳洛城腰　文字功名真自误从今好月良宵只须怜取董娇娆修门君自到不用我词招
　　前调　　　　　　　　　　　　晁补之
　　君似苍崕千仞竹一枝孤映蒿萧箪瓢不减万钟豪闲情搔短髪佳句咏纎腰　罢酒兰舟回楚柁相思何处今宵淮南幽桂水云饶他年春草恨应有小山招
　　前调【送叠罗菊与赵使君】　　　　　　　　陈师道
　　宫样初黄过九日鲜妍时更宜寒挽回人意不成阑香罗堆叶宻芳意着心单　过与后房歌舞手轻盈喜色生顔堕钗拥髻与垂鬟欲知谁称面偏插一枝看
　　前调　　　　　　　　　　　　李之仪
　　知有阆风花解语从来祗许传闻光明休咏汉宫新拥身疑有月衬歩恨无云　莫把金尊容易劝坐来几度销魂不知仙骨在何人好将千歳日占断四时春
　　前调　　　　　　　　　　　　李之仪
　　九十日春都过了寻常偶到江皋水容山态两相饶草平天一色风暖燕双髙　酒病厌厌何计那飞红更送无聊莺声犹似耳邉娇难回巫峡梦空恨武陵桃
　　前调【立春】　　　　　　　　　　贺　铸
　　巧翦合欢罗胜子钗头春意翩翩艳歌浅笑拜嫣然愿郎宜此酒行乐驻华年　未老文园多病客幽襟凄断堪怜旧逰梦挂碧云邉人归落鴈后思发在花前
　　前调　　　　　　　　　　　　毛　滂
　　古寺长廊清夜美风松烟桧萧然石阑干外上疎帘遏云闲窈窕斜月静婵娟　独自徘徊无个事瑶琴试奏流泉曲终谁见枕琴眠香笺虬尾细灯烬玉虫偏
　　前调　　　　　　　　　　　　毛　滂
　　莫恨那回容易别不妨久逺情肠为人留下旧风光花枝常自好馥馥十年香　便是旧时帘外月却来小槛低牎朦胧影里淡梳妆相看如梦寐回首怎思量
　　前调【都城元夕】　　　　　　　　　　毛　滂
　　闻道长安灯夜好雕轮宝马如云蓬莱清浅对觚棱玉皇开碧落银界失黄昏　谁见江南顦顇客端忧嬾歩芳尘小屏风畔冷香凝酒浓春入梦牎破月寻人
　　前调　　　　　　　　　　　　杜安世
　　徧地残花庭院静流莺对对相过万条风柳间婆娑樱桃初弄色萱草自成窠　早是芳菲时节晩追逰期防无多睂山敛翠近秋波日长初睡起愁与病相和
　　前调【送李易初】　　　　　　　　　　舒　亶
　　折柳门前鹦鹉緑河梁小驻归船不堪华髪对离筵孤邨啼鴂日深院落花天　文采弟兄真叠玉赤霄去路谁先明朝便恐各风烟江山如有恨桃李自无言
　　前调　　　　　　　　　　　　赵令畤
　　枝上粉香吹欲尽依前庭院春风更谁同绕摘芳丛漏残金兽冷信断锦屏空　看结灯花愁不睡酒阑无梦相逢凄凉长判一生中不如云外月永夜在房栊
　　前调　　　　　　　　　　　　晁冲之
　　忆昔西池池上饮年年多少欢娯别来不寄一行书寻常相见了犹道不如初　安穏锦屏今夜梦月明好渡江湖相思休问定何如情知春去后管得落花无
　　前调　　　　　　　　　　　　晁冲之
　　双舸亭亭横晩渚城中飞观嵯峨画桥灯火照清波玉钩平浸水金锁半沉河　试问无情堤上柳也应厌听骊歌人生无柰别离何夜长嫌梦短泪少恨愁多
　　前调【巴陵】　　　　　　　　　　滕宗谅
　　湖水连天天连水秋来分外澄清君山自是小蓬瀛气蒸云梦泽波撼岳阳城　帝子有灵能鼓瑟凄然依旧伤情微闻兰芷动芳馨曲终人不见江上数峰青
　　前调【荷花】　　　　　　　　　　苏　庠
　　猎猎风蒲初暑过萧然庭户秋清野航渡口帯烟横晩山千万防别鹤两三声　秋水芙蕖聊荡桨一尊同破愁城蓼花滩上白鸥明暮云连极浦急雨暗长汀
　　前调【赠张建康】　　　　　　　　　　苏　庠
　　本是白苹洲畔客虎符卧镇江城归来犹得趁鸥盟柳丝揺晓市杜若徧芳汀　莫惜飞觞仍堕帻柳邉依约莺声水秋鲈熟正闗情只愁宣室召未许钓船轻
　　前调【姜尉托疾】　　　　　　　　　　葛胜仲
　　郊外黄埃端可厌归来移病香闺象牀珍簟共委蛇耆婆寻草尽天女散花迟　小雨作寒秋意晩檐声与梦相宜冷侵罗幌篆烟微试评书五朶何似画双睂
　　前调【上巳九曲池流杯】　　　　　　　　葛胜仲
　　小様洪河分九曲飞泉环绕粼粼青莲往事巳成尘羽觞浮碧甃宝剑捧金人　绿绮且依流水调逢逢挝鼓催廵玉堂词客是嘉宾茂林脩竹地大胜永和春
　　前调【上巳海昌王氏园】　　　　　　　　葛胜仲
　　倦客身同舟不系轻帆来访儒仙春风上巳艳阳天夭桃方散锦髙柳欲飞緜　千古海昌佳絶地双鳬暂此留连通宵娯客破芳筵兰亭脩禊事梓泽醉名园
　　前调【章圃赏瑞香】　　　　　　　　　葛胜仲
　　二月风光浓似酒小楼新湿青红碧琉璃色映羣峰更携金凿落来赏锦熏笼　词客旧留花月旦此葩清软纎秾未饶兰蕙转光风赤防呈雅艳翠幙防芳丛
　　前调　　　　　　　　　　　　葛胜仲
　　雪壁歌词题尚湿春风又见轻红一枝斜插映睂峰不辞连夜赏银烛透纱笼　白髪欺人今老矣尊前羞见繁秾清香犹嫪虎溪风海棠须避席佳种谩蚕丛
　　前调【锦熏阁赏花】　　　　　　　　　葛胜仲
　　槛外竒葩江外种娇春未减鞓红画楼晴日敛云峰佛香来海防蜀锦荐灯笼　今夜那忧煞风景酒花来鬬妖秾江梅冷澹避春风明朝来纵赏应醉绮罗丛
　　前调　　　　　　　　　　　　周紫芝
　　水逺山长何处去欲行人似孤云十分痩损沈休文忍将秋水镜容易与君分　试问棃花枝上雨为谁弹满清尊一江风月黯离魂平波催短棹小立送黄昏
　　前调【送曾光州】　　　　　　　　　　周紫芝
　　记得武陵相见日六年往事堪惊回头双鬓巳星星谁知江上酒还与故人倾　铁马红旗寒日暮使君犹寄邉城只愁飞诏下青冥不应霜塞晩横槊看诗成
　　前调　　　　　　　　　　　　谢　逸
　　玉树临风宾欲散黄昏铁马嘶庭幽欢未尽有余清琼糜方一啜银烛巳双檠　坐久香津生齿颊何须五斗消酲艳歌声里醉魂醒明年思此防旌斾想登瀛
　　前调【元宵】　　　　　　　　　　廖行之
