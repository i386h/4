<!-- { "loadSidebar": true } -->
　　李处全
　　赵彦端
　　陆游
　　刘过
　　杨炎【二首】
　　刘光祖
　　李泳
　　毛幵
　　韩淲【五首】
　　汪莘【二首】
　　呉潜
　　李昴英【二首】
　　卢炳【二首】
　　石孝友
　　林正大【四首】
　　葛长庚
　　呉子孝
　　杨慎
　　前调【又一体】
　　苏轼
　　黄庭坚
　　吕渭老
　　向子諲
　　蔡伸
　　罗愿
　　八声甘州
　　汤恢
　　前调【又一体】
　　萧列
　　凤凰台上忆吹箫
　　李清照
　　赵文
　　张翥
　　马洪
　　天香【又一体】
　　王观
　　玉女迎春慢
　　彭元逊
　　倾杯乐【又一体】
　　柳永
　　梦扬州
　　秦观
　　尾犯【又一体】
　　柳永
　　白雪【又一体】
　　杨无咎
　　双瑞莲
　　赵以夫
　　庆清朝慢
　　文征明
　　塞姑【又一体】
　　柳永
　　小圣乐
　　元好问
　　芭蕉雨
　　晏璧
　　玉梅香慢
　　无名氏
　　征招【又　体】
　　赵以夫
　　周宻
　　张炎【二首】
　　声声慢
　　周宻
　　珑四犯
　　刘基
　　御选歴代诗余巻五十九目録
　　钦定四库全书
　　御选歴代诗余巻五十九【九十五字】
　　司经局洗马掌局事兼翰林院修撰加二级【臣】王奕清奉防校刋
　　水调歌头【下】
　　水调歌头【李太白画像】　　　　　　　李　纲
　　太白乃吾祖逸气薄青云开元有道聊复乗兴一来賔天子呼来方醉洒面清泉防醒余吐湿龙巾词翰不加点歌阕满宫春　笔风雨心锦绣极清新大儿中令神契兼有坐忘人不识将军髙贵醉里指污吾足乃敢尚呵嗔千载已仙去图像耸风神
　　前调【虎丘中秋】　　　　　　　　　　张元干
　　万里冰轮满千丈玉盘浮广寒宫殿西望湖海冷光流埽尽长空纤翳散乱疎林清影风露廹人愁徐歩行歌去危坐不眠休　问孤蓬縁底事苦淹留倦游回首向来云卧两星周此夜此生长好明月明年何处归兴在
　　南州老境一伧父异县四中秋
　　前调　　　　　　　　　　　　张元干
　　今夕定何夕秋水满东瓯悲凉懐抱何事还倍去年愁万里碧空如洗寒浸十分明月帘卷玉波流非是经年别一嵗两中秋　坐中庭风露下冷飕飕素娥无语相对尊酒且迟留琴罢不堪幽怨遥想三山影外人倚夜深楼矫首望霄汉云海路悠悠
　　前调【丁丑春登垂虹亭】　　　　　　　　张元干
　　拄防松江上举酒酹三髙此生飘荡徃来身世两徒劳长羡五湖烟艇好是秋风鲈鲙笠泽久蓬蒿想像英灵在千古傲云涛　俯沧波吞空旷恍神交觧衣盘薄政须一笑属吾曹洗尽人间尘土埽去胸中冰炭痛饮读离骚纵有垂天翼何用钓连鳌
　　前调　　　　　　　　　　　　张元干
　　放浪形骸外憔悴山泽癯倒冠落佩此心不待白髭须聊复脱身鹓鹭未暇先寻水竹矫首汉庭疏长夏噉丹荔两纪傲闲居　忽风飘连雨打向西湖藕花深处尚能同载麴生无听子谈天舌本浇我书空胷次醉卧踏冰壶毕竟凌烟像何似辋川图
　　前调　　　　　　　　　　　　曽　觌
　　溪山多胜事诗酒办清游主人为我増葺台榭足凝眸髣髴玉壶天地隐见瀛洲风月千首傲王侯谁与共登眺公子气横秋　记当年曽共醉庾公楼一杯此际重话前事逐风流多谢兼金清唱更拟重阳佳节挼菊任扶头但愿身长健浮世悠悠
　　前调【题岳麓法华台】　　　　　　　　　侯　寘
　　晓雾散晴渚秋色满湘山青鞵黄帽忻与名士共跻攀窈窕深林幽谷诘曲危亭飞观俛首视尘寰长啸望天末余响下云端　白鹤去荒井在汲清寒醒然毛骨浮丘招我御风还拂拭苍崖苔藓一写胸中豪气渺渺洞庭寛山鬼善呵护千载照层峦
　　前调　　　　　　　　　　　　辛弃疾
　　万事到白发日月几西东羊肠九折岐路老我惯经从竹树前溪风月鸡酒东家父老一笑偶相逢此乐竟谁觉天外有冥鸿　味平生公与我定无同玉堂金马自有佳处着诗翁好锁云烟牎户怕入丹青图画飞去了无踪此语更痴絶真有虎头风
　　前调　　　　　　　　　　　　范成大
　　细数十年事十处过中秋今年新梦忽到黄鹤旧山头老子个中不浅此防天教重见今古一南楼星汉澹无色玉镜独空浮　敛秦烟收楚雾熨江流闗河离合南北依旧照清愁想见姮娥冷眼应笑归来霜鬓空敝黒貂裘酾酒问蟾兔肻去伴沧洲
　　前调【燕山九日作】　　　　　　　　　范成大
　　万里汉家使双节照清秋旧京行徧中夜呼啸济黄流寥落桑榆西北无限太行紫翠相伴过芦沟嵗晩客多病风露冷貂裘　对重九须烂醉莫牵愁黄花为我一笑不管鬓霜羞袖里天书咫尺眼底闗河百二歌罢此生浮惟有平安信随鴈到南州
　　前调　　　　　　　　　　　　陈三聘
　　玉鉴十分满清露一年秋漂流踪迹谁念楚尾与呉头此夜刮明尘眼望极好张诗胆何处有髙楼浩荡银潢冷缥缈白云浮　笑劳生难坎止亦乗流防干拍碎清夜起舞不胜愁万里闗河依旧一寸功名乌有清泪滴衣裘老去心空在归梦绕苹洲
　　前调【舟过金山寺】　　　　　　　　　张孝祥
　　江山自雄丽风露与髙寒寄声月姊借我寳鉴此中看幽壑鱼龙悲啸倒影星辰揺动海气夜漫漫拥起白银阙危驻紫金山　表独立飞玉佩整云冠潄冰濯雪眇视万里一毫端回首三山何处闻道羣仙笑我邀我欲俱还挥手从此去翳凤更骖鸾
　　前调　　　　　　　　　　　　张孝祥
　　檥棹太湖岸天与水相连垂虹亭上五年不到故依然洗我征尘三斗快挹商飇千里鸥鹭亦翩翩身在水晶阙真作驭风仙　望中秋无五日月还圆倚防清唱孤发惊起壑龙眼欲酹鸱夷西子未办当年功业空系五湖船不用知余事鲈鲙正甘鲜
　　前调【浮逺堂】　　　　　　　　　　仲　并
　　静练平千顷华栋俯中流凌晨画防来看宿雨断虹收八九胷中云梦三千笔端风月无处快凝眸笑咏一堂上挥麈气横秋　俯危防红日下暮云收无穷伟观祗应天意为君谋容我时醒时醉独泛防烟防雨浩荡逐轻鸥不羡岳阳胜丹碧耸层楼
　　前调　　　　　　　　　　　　袁去华
　　天下最奇处緑水照朱楼三髙仙去白头千古想风流跨海晴虹垂饮极目沧波无际落日去渔舟苹末西风起橘柚洞庭秋　记当年携长劒觅封侯而今憔悴长安客里叹淹留回首洪崖西畔随分生涯可老卒嵗不知愁做个终焉计谁羡五湖游
　　前调【送景文】　　　　　　　　　　李处全
　　上马趣携酒送客古朱方秋风斜日山际低草见牛羊酩酊不知更漏但见横江白露清映月如霜平睨广寒殿谁説路岐长　醉还醒时起舞念吾乡江山尔尔回首千载几兴亡一笑书生事业谁道管城居士不换碧油幢好在中泠水击节奏伊凉
　　前调【秀州坐上作】　　　　　　　　　赵彦端
　　秋色忽如许风露皎如空平生青鬓余地老与故人同忆得鲈鱼来后杂以洞庭新橘月堕酒杯中賔客可人意歌舞转春风　坐间玉花底月又从容从容更好无奈多病巳衰翁赖有主人风味识我少年狂态乞与酒颜红一醉晓鸦起流水任西东
　　前调【多景楼】　　　　　　　　　　陆　游
　　江左占形胜最数古徐州连山如画佳处缥渺着危楼鼓角临风悲壮烽火连空明灭徃事忆孙刘千里曜戈甲万灶宿貔貅　露沾草风落朩嵗方秋使君宏放谈笑洗尽古今愁不见襄阳登览磨灭游人无数遗恨黯难收叔子独千载名与汉江流
　　前调　　　　　　　　　　　　刘　过
　　春事能几许宻叶着青梅日髙花困海棠风急想都开不惜春衣典尽只怕春光归去片片点苍苔能得几时好追赏莫徘徊　雨飘红风换翠苦相催人生行乐且须痛饮莫辞杯坐则髙谈风月醉则恣眠芳草醒后亦佳哉湖上新亭好何事不曽来
　　前调【呈赵总领】　　　　　　　　　　杨　炎
　　买得一航月醉卧出长安平堤千里过尽杨柳緑隂间依约晓莺啼处认得南徐风物客梦恍惊残重到旧游所如把画图看　英雄事千古意一凭防惜今老矣无复健笔写江山天上人间知已赖有使星郎宿照映此尘寰凖拟五湖去为乞钓鱼竿
　　前调　　　　　　　　　　　　杨　炎
　　把酒对斜日无语问西风胭脂何事都做颜色染芙蓉放眼暮江千顷中有离愁万斛无处落征鸿天在防干角人倚醉醒中　千万里江南北淛西东吾生如寄尚想三径菊花丛谁是中州豪杰借我五湖舟楫去作钓鱼翁故国且回首此意莫匆匆
　　前调　　　　　　　　　　　　刘光祖
　　客梦一回醒三度碧梧秋仰看今夕天上河汉又西流早晩凉风过鴈惊落空阶一叶急雨闹清沟归计休令暮宵露浥征裘　古来今生老病许多愁那堪更説无限功业镜中羞只有青山髙致对此还论世事举白与君浮送我一杯酒谁起舞凉州
　　前调【题甘将军庙巻雪楼】　　　　　　　　李　泳
　　危楼云雨上其下水浮天羣山四合飞动寒翠落檐前尽是清秋防槛一笑波翻涛怒雪阵巻苍烟炎暑去无迹清驶久翩翩　夜将防人欲静月初圆素娥弄影光射空际渺婵娟不用濯缨垂钓唤取龙宫仙驾耕此万琼田横笛望中起吾意已超然
　　前调【次陆务观登多景楼韵】　　　　　　　毛　幵
　　襟带大江左平望见三州凿空遗迹千古奇胜米公楼太守中朝耆旧别驾当今豪逸人物藐应刘此地一尊酒歌笑拥貔貅　楚山晓淮月夜海天秋登临无尽须信诗眼不供愁恨我相望千里空想一时髙唱零落几人收妙赏频回首谁复继风流
　　前调【对木樨小饮次韵】　　　　　　　　韩　淲
　　明月到花影把酒对青红此情飘洒但觉清景满帘栊人被好花相恼花亦知人幽韵佳处本同风挥手谢尘网举袂歩蟾宫　秋巳半幽涧侧乱山中故人过我终夕乗兴可千钟赖有曲江才子坐上平章花月不管老英雄心事将何寄醉语别匆匆
　　前调【清明严濑】　　　　　　　　　　韩　淲
　　今古钓台下行客系扁舟扁舟何似云山千叠亦东游我欲停桡一醉与写生平幽愤横管更清讴小上客星阁短鬓独搔头　风乍敛云未起雨初收一年花事数声鶗鴂欲春休吊古懐贤情味只有浮名如故谁复识羊裘赖得英隐相望此溪流
　　前调　　　　　　　　　　　　韩　淲
　　一枕暑风外事事且随縁随縁何处琴劒闲泊此层颠日绕九天楼殿烟羃四山林薄尘土市声前老眼醉还醒犹得到诗边　桥南院双桂隐有名言江湖人物好在收拾付书帘回首吾庐无恙寄卧僧牎何事鸿鹄本髙鶱水调赋明月谁道更超然
　　前调　　　　　　　　　　　　韩　淲
　　新月巳如许我问带湖梅人间题句赢得浮防酒盈杯拓落豪英满座烂漫风骚连纸天外凤凰来只恐轻孤负莫待巧安排　空翠滴寒爽矣晩佳哉为君絶倒拆尽千树玉蓓开渺渺章泉好在寂寂卢家仙去今古付尊罍拍手见花朩放眼记莓苔
　　前调【次宋倅韵】　　　　　　　　　　韩　淲
