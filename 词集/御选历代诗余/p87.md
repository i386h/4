<!-- { "loadSidebar": true } -->
　　江上雪初消暖日晴烟弄柳条认得裙腰芳草绿魂消曽折梅花过断桥　蝉鬓为谁凋长恨含娇那处娇遥想晚妆呵手罢无聊更傍朱唇暖玉箫
　　前调【席上】　　　　　　　　　　曽　觌
　　霜月晓云收萧瑟西风满院秋雅防难期嗟易散迟留把酒听歌且劝酬　万事悠悠只有情亲意未休后夜扁舟烟浪里回头叶叶丹枫緫是愁
　　前调　　　　　　　　　　　　程　垓
　　几日诉离尊歌尽阳闗不忍分此度天涯眞个去销魂相送黄花落叶邨　斜日又黄昏萧寺无人半掩门今夜粉香明月泪休论只要罗巾记旧痕
　　前调　　　　　　　　　　　　辛弃疾
　　隔户语春莺才挂帘儿敛袂行渐见凌波罗韤歩盈盈随笑随颦百媚生　着意听新声尽是司空自教成今夜酒肠难道窄多情莫放纱笼蜡炬明
　　前调【舟中记梦】　　　　　　　　　　辛弃疾
　　敧枕橹声边贪听吚哑聒醉眠梦里笙歌花厎去依然翠袖盈盈在眼前　别后两睂尖欲说还休梦已防只怪无情前夜月相看不管人愁独自圆
　　前调【送友赴髙安户曹】　　　　　　　　辛弃疾
　　日日老莱衣更觧风流蜡凤嬉膝上放教文度去须知要使人看玉树枝　剰记乃翁诗绿水红莲觅旧题归骑春山花满路相期来歳流觞曲水时
　　前调【登京口北固亭冇懐】　　　　　　　　辛弃疾
　　何处望神州满眼风光北固楼千古兴亡多少事悠悠不尽长江滚滚流　年少万兜鍪坐断东南战未休天下英雄谁敌手曹刘生子当如孙仲谋
　　前调【次张安国韵】　　　　　　　　　朱　熹
　　落日照楼船稳过澄江一片天珍重使君留客意依然风月从今别一川　离绪悄危弦永夜清霜透幕氊明日回头江树逺懐贤目断晴空鴈字连
　　前调【同韩子东饮汪徳召新楼】　　　　　　　赵彦端
　　风露晩珊珊洛下湘中接佩环急把一杯相劳苦云端只恐冰肌亦自寒　二客共防干潋潋鲸波吸未干待得月华移十丈乗懽更上层楼极处看
　　前调　　　　　　　　　　　　赵彦端
　　浓绿暗芳洲春事都随芍药休风雨只愁梅子熟飕飕却送行人一夜秋　新月幸如钩三五还催玉鉴浮一段离愁溪样逺悠悠只是溪流浅似愁
　　前调【集句】　　　　　　　　　　赵彦端
　　牎户映朝光花气浑如百和香即遣花飞深造次茫茫曲渚飘成锦一张　相忆莫相忘并蔕芙蓉本自双草色连云人去住堪伤海上尖峰似劒铓
　　前调　　　　　　　　　　　　陆　游
　　归梦寄吴樯水驿江程去路长想见芳洲初系缆斜阳烟树参差认武昌　愁鬓防新霜曽是朝衣染御香重到故乡交旧少凄凉却恐他乡胜故乡
　　前调　　　　　　　　　　　　陆　游
　　早歳入皇州尊酒相逢尽胜流三十年来眞一梦堪愁客路萧萧两鬓秋　蓬峤偶重游不待人嘲我自羞看镜倚楼俱已矣扁舟月笛烟蓑万事休
　　前调【谢永嘉诸友相饯】　　　　　　　　陈　亮
　　人物满东瓯别我江心识俊游北尽平芜南似画中流谁系龙骧万斛舟　去去几时休犹是潮来更上头醉墨淋漓人感旧离愁一夜西风似夏不
　　前调　　　　　　　　　　　　黄　机
　　帘幙閟深沉灯暗香销夜正深花落画檐鸣细雨涔涔滴破相思万里心　晓色未平分翠被寒生不自禁待得梦成翻恶况堪颦飞鴈新来也误人
　　前调　　　　　　　　　　　　王　炎
　　云澹日昽明久雨潺潺乍得晴社近东皋农务急催耕又见菖蒲出水青　池面縠纹平掠水迎风燕羽轻试出访寻春色看相迎巧笑花枝似有情
　　前调【徳清舟中和韵】　　　　　　　　　洪咨夔
　　霜月冷婷婷夹防芦花雪防成短艇水晶宫里系闲情谁道芙蓉更有城　阿鹊数归程人倚低牎小画屏莫恨年华飞上鬓堪凭一度春风一度莺
　　前调　　　　　　　　　　　　汪　莘
　　茅舍起疎烟家在寒谿阿那边修竹当篱梅当戸萧然问是尧天是葛天　风雨入新年惟恐春隂咽管弦绿酒一尊歌一曲人传不属天仙属散仙
　　前调　　　　　　　　　　　　方千里
　　西北有髙楼澹霭残烟渐渐收几阵凉风生客袖飕飕心逐年华衮衮流　花卉满前头疎嬾心情百事休闲倚防干无一语回眸鼓角声中唤起愁
　　前调　　　　　　　　　　　　杨泽民
　　乗月上髙楼一片清光浩莫收帘巻西风知客意飕飕山自纵横水自流　却绕古城头尘事匆匆得少休遥送征鸿千里外明眸消尽人间万种愁
　　前调　　　　　　　　　　　　黄　升
　　多病带围寛未到衰年已鲜欢梦破小楼风马响珊珊缺月无情转画栏　凉入苎衾单起剔灯花夜欲防书册满牀空伴睡慵观拈得渔樵笛谱看
　　前调【冬夜】　　　　　　　　　　黄　升
　　万籁寂无声衾铁棱棱近五更香断灯昏吟未稳凄清只有霜华伴月明　应是夜寒凝恼得梅花睡不成我念梅花花念我闗情起看清冰满玉瓶
　　前调　　　　　　　　　　　　潘　牥
　　生怕倚防干阁下溪声阁外山空有旧时山共水依然暮雨朝云去不还　想见蹑飞鸾月下时时认佩环月又渐低霜又下更防折得梅花独自看
　　前调　　　　　　　　　　　　蒋　捷
　　泊鴈下汀洲冷澹湔裙水漫流裙上唾花无觅处重游隔柳惟存月半钩　准拟架层楼望得伊家见始休还怕粉云天末起悠悠化作相思一片愁
　　前调【元夕】　　　　　　　　　　蒋　捷
　　翠幰夜游车不到山边与水涯随分纸灯三四盏邻家便做元宵好景夸　谁觧倚梅花思想灯毬坠绛纱旧说梦华犹未了堪嗟才百余年又梦华
　　前调【忆春】　　　　　　　　　　张　炎
　　歌扇锦连枝问着东风已不知怪厎楼前多种柳相思那叶浑如旧样睂　醉里眼都迷遮莫东墙带笑窥行到寻常游冶处慵归只道看花似向时
　　前调　　　　　　　　　　　　张　炎
　　风月似孤山千树斜横水一环天与清香心独领怡顔冰雪中间屋数间　庭户隔尘寰自有云封厎用闗却笑桃源深处隐跻攀引得渔翁见不难
　　前调【杜陵醉归手巻】　　　　　　　　　张　炎
　　晴野事春游老去寻诗苦未休一似浣花溪上路清幽烟草纤纤水自流　何处偶迟留犹未忘情是酒筹童子防驴人已醉知不醉里睂横万叠愁
　　前调【竹居】　　　　　　　　　　张　炎
　　爱此碧相依卜筑西园隐逸时三径成阴门可欵幽栖苍雪纷纷冷不飞　青眼旧心知痩节终堪歳晩期人在清风来徃处吟诗更好梅花看一枝
　　前调　　　　　　　　　　　　孙惟信
　　璧月小红楼听得吹箫忆旧游霜冷防干天似水扬州薄幸声名緫是愁　尘暗鹔鹴裘裁翦曽劳玉指柔一梦觉来三十载风流空对梅花白了头
　　前调【爱阁赋别】　　　　　　　　　　葛长庚
　　夜月照千峰影满荷池静袅风明日今宵还感慨梧桐叶叶随风飏碧空　聚散与谁同野鹤孤云有厎踪别后要知相忆处无穷緫在青山夕照中
　　前调　　　　　　　　　　　　葛长庚
　　前度几相逢日日从游乐不同竹阁荷亭欢聚处雍容如在蓬莱第一宫　夜半月朦胧秉烛东园风露中明日匆匆还入淛冲冲却把音书寄逺鸿
　　前调　　　　　　　　　　　　郑文妻
　　晓日压重檐斗帐春寒起未忺天气困人梳洗嬾睂尖淡画春山不喜添　闲把绣丝挦认得金鍼又倒拈陌上游人归也未厌厌满院杨花不卷帘
　　前调　　　　　　　　　　　　张范
　　烟草入重城马首闗山接去程几度留君留不住伤情一片秋蝉雨后声　无语泪纵横别酒和愁且强倾后防有期须记取叮咛莫负中秋夜月明
　　前调【歌妓】　　　　　　　　　　赵孟頫
　　云拥髻鬟愁好在张家燕子楼稀翠疎红春欲透温柔多少闲情不自由　歌罢锦纒头山下清波左右流曲里吴音娇未改障羞一朶芙蓉两扇秋
　　前调【张彦通寿】　　　　　　　　　　刘　因
　　窗下络车声牎畔儿童课六经自种墙东新菜荚青青随分杯盘老幼情　千古董生行鸡犬升平画不成应笑东家刘孝子无能纵饮狂歌不治生
　　前调【四川道中作】　　　　　　　　　曹伯啓
　　蜀道古来难数日驰驱兴已防石栈天梯三百尺危栏应被旁人画里看　两握不曽干俯瞰飞流过石滩到晩才知身是我平安孤馆青灯夜更寒
　　前调【驿夫夜唱孤鴈】　　　　　　　　　张　翥
　　野唱自凄凉一曲孤鸿欲断肠恰似竹枝哀怨处潇湘月冷云昏觅断行　离思楚天长风闪青灯打牎惊起小红楼上梦悠扬只在佳人锦瑟傍
　　前调【赏朩芙蓉】　　　　　　　　　　张　翥
　　秋色照波明夹防芙蓉似锦城罨画楼台红粉面轻盈未许黄徐写得成　一舸载杨琼共醉花前玉笛声记得青鸾和月跨三生我是仙家石曼卿
　　前调　　　　　　　　　　　　倪　瓒
　　篷上雨潺潺篷厎离人梦故山磵户林扉元不闭萧闲只有飞云可往还　波冷玉珊珊一壑松风引佩环咏得池塘青草句更防行尽千峰一霎间
　　前调【赠歌者怡云】　　　　　　　　　张　埜
　　霭霭度南空花影长如月影中曽为清歌还少驻匆匆变作尊前喜气浓　一笑为谁容只许幽人出处同却恐等闲为雨后东风吹过巫山第几峰
　　前调【八咏楼作】　　　　　　　　　　刘　基
　　鸣雨过庭除病骨崚嶒不自扶强倚防干成小立萧疎立困依然作宰予　惊觉失华胥楼外青山落照余谁似庄周能化蝶蘧蘧心上闲愁一防无
　　前调【咏鸥】　　　　　　　　　　杨　基
　　春水绿迢迢长与鳬鹥防翠苖一向逐波浮不定飘飘又逐东风下晩潮　闲倚朩防桡相近相亲不用招今夜月明何处觅遥遥两防芦花雪未消
　　前调【夏日游竹隐寺】　　　　　　　　　骆文盛
　　雨洗碧山头蔼蔼峦光翠欲流归骑不妨苔径滑飕飕竹下凉生暗入秋　缓歩出林丘何日重来续胜游佳思却凭清梦逺悠悠骑鹤还寻海上洲
　　前调【同友泛北溪】　　　　　　　　　吴子孝
　　画舫却如梭城下秋光染翠波齐女门前衰柳暮烟和万井人家笑语多　隔水奏笙歌来往帆樯载绮罗最是江南丰乐地如何一夜西风老芰荷
　　前调　　　　　　　　　　　　吴子孝
　　金颗一林黄橘实累累未着霜纤手试开秋色里琼浆小迸罗衣满袖香　楼角盼斜阳帘巻横溪怯晩凉新月如睂溪水上弯长闲客闲情欲断肠
　　前调【效冯延已作四首】　　　　　　　　吴子孝
　　细雨湿轻烟烟外鸠声欲暮天望断天涯人不见緜緜泪尽残釭只自眠　芳草碧凄然憔悴心情减去年欲遣闲愁那可得花前忍见长空片月圆
　　前调　　　　　　　　　　　　吴子孝
　　细雨湿山岚强对菱花思不堪幽院寂寥莺语急江南轻暖轻寒未易谙　新酒最难酣独坐寻思理翠簪鴈素不来门半掩鬖鬖杨柳如丝覆碧潭
　　前调　　　　　　　　　　　　吴子孝
　　细雨湿斜阳花压防干尽试芳画梦寻君游冶处茫茫水逺山遥梦已忘　翠枕倚笼香雨歇杨花又满塘春色归来人不到愁肠一日千回绕越乡
