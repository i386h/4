<!-- { "loadSidebar": true } -->
　　满江红【淀山湖】　　　　　　　　　吴文英
　　云气楼台分一派沧浪翠蓬开小景玉盆寒浸巧石盘松风送流花时过岸浪揺晴栋欲飞空算鲛宫祗隔一红尘无路通　神女驾临晓风眀月佩响丁东对两蛾犹鎻怨緑烟中秋色未教飞尽鴈夕阳长是坠疎钟又一声欸乃过前岩移钓筒
　　前调【饯方蕙岩赴阙】　　　　　　　　　吴文英
　　竹下门敲又呼起蝴蝶梦清闲里看邻墙梅子几度仁生灯外江湖多夜雨月边河汉独晨星向草堂侵晓巻琴书猿鹤惊　宫漏静朝马鸣西风起已闗情料希音不在女瑟娲笙莲荡折香花未晩野舟横渡水初晴看髙鸿飞上碧云中秋一声
　　前调【牡丹】　　　　　　　　　　詹　正
　　翠袖余寒早添得铢衣几重何须怪年华都谢更为谁容衔尽吴花成鹿苑人间不恨雨和风便一枝流落到人家清泪红　山雾湿倚薰笼垂防叶鬓酥融恨宫云一朶飞过空同白日长闲青鸟在杨家花落白苹中问故人忍更负东风尊酒空
　　前调【风前断笛】　　　　　　　　　　彭芳逺
　　愁满闗山又吹得芦花雪深西楼外天低水涌龙挟秋吟回首人间无此曲数峰江上落余音似断云飞絮两悠悠何防寻　江南路晴又隂声韵改泪盈襟自中郎去后羽泛商沉牛背夕阳添别恨鸾胶秋月续琴心待醉骑黄鹤度苍寒霜满林
　　如鱼水
　　【双调九十三字】
　　如鱼水　　　　　　　　　　　柳　永
　　轻霭浮空乱峰倒影潋滟十里银塘绕岸垂杨红楼朱阁相望芰荷香双双戏鸂鶒鸳鸯乍雨过兰芷汀洲望中依约似潇湘　风澹澹水茫茫动一片晴光画舫相将盈盈红粉清商紫薇郎修禊饮且乐仙乡便归去徧歴鸾坡鳯沼此景也难忘
　　临江仙
　　【又一体双调九十三字】
　　临江仙　　　　　　　　　　　柳　永
　　梦觉小庭院冷风淅淅疎雨潇潇绮牎外秋声败叶狂飘心揺奈寒漏永孤帏悄泪烛空烧无端防是绣衾鸳枕闲过清宵　萧条牵情系恨曽向年少偏饶觉新来憔悴旧日风标魂销念欢娱事烟波阻后约方遥还经歳问怎生禁得如许无聊
　　浣溪纱慢
　　【双调九十三字】
　　浣溪纱慢　　　　　　　　　　周邦彦
　　水竹旧院落樱笋新蔬果嫩英翠幄红杏交榴火心事暗卜叶底寻双朶深夜归青琐灯尽酒醒时晓牕眀钗横鬓亸　怎生那被间阻时多奈愁肠数疉幽恨万端好梦还惊破可怪近来传语也无个莫是嗔人呵真个若嗔人却因何逢人问我
　　潇湘夜雨
　　【双调九十三字与满庭芳迥不同不可以别名混入也】
　　潇湘夜雨【灯花】　　　　　　　　赵长卿
　　斜防银釭髙擎莲炬夜寒不禁防风重重帘幙卷堂中香渐逺长烟袅穟光不定寒影揺红偏竒防当庭月暗吐焰如虹　红裳呈艳丽娥一见无奈狂踪试烦他纤手卷上纱笼开正好银花照夜堆不尽金粟凝空叮咛语频将好事报与主人公
　　梅子黄时雨
　　【双调九十三字】
　　梅子黄时雨【别罗江诸友】　　　　　　张　炎
　　流水孤村爱尘事顿消来访深隐向醉里谁扶满身花影鸥鹭相看如瘦近来不是伤春病叹流景竹外野桥犹系烟艇　谁引斜川归兴便啼鹃纵少无奈时听待棹击空眀渔湖千顷弹到琵琶留不住最愁人是黄昏近江风紧一行柳隂吹暝
　　惜秋华
　　【双调九十三字】
　　惜秋华【重九】　　　　　　　　　吴文英
　　细响残蛩傍灯前似说深秋怀抱怕上翠防伤心乱烟残照西湖镜掩尘沙翳晓影秦鬓云扰新鸿唤凄凉渐入红茰乌帽　江上故人老视东篱秀色依然娟好晚梦趁隣杵断乍将愁到秋娘泪湿黄昏又满城雨轻风小闲了看芙蓉画船多少
　　前调【七夕】　　　　　　　　　　吴文英
　　露罥朱丝小楼隂堕月秋惊华鬓宫漏未央当时钿钗遗恨人间梦隔西风算天上年华一瞬相逢纵相疎胜却巫阳无准　何防动凉讯听露井梧桐楚骚成韵防云断翠羽散此情难问银河万古秋声但望中婺星清润轻俊度金鍼漫牵方寸
　　前调【又一体送人归盐官】　　　　　　　　吴文英
　　数日西风打秋林枣熟还催人去果夜深斜河拟看星度匆匆便倒离尊怅遇合云消萍聚留连有残蝉韵晚时歌金缕　緑水暂如许奈南墙冷落竹烟槐雨此去杜曲已近紫霄尺五扁舟夜泊吴江正水佩霓裳无数睂妩问别来解相思否
　　前调【朩芙蓉】　　　　　　　　　　吴文英
　　路逺仙城自玉郎去却芳卿憔悴锦段镜空重铺歩幛新绮凡花痩不禁秋幻腻玉腴红鲜丽相携试新妆乍毕交扶轻醉　长记断桥外骤玊骢过防千娇凝睇昨梦顿醒依约旧时睂翠愁边暮合碧云倩唱入六么声里风起舞斜阳防干十二
　　露华忆
　　【双调九十三字】
　　露华忆【和寄闻韶】　　　　　　　　　周　密
　　晓消蕙雪渐水纹漾锦云澹波容岸香玉蕊新枝轻袅条风次第鴈归将近爱柳眉桃靥烟浓鸳径小芳屏聚蝶翠渚飘鸿　六桥旧情如梦记扇底宫睂花下游騘选歌试舞连宵恋醉瑶丛怕春早莺啼醒睡筝钿谁防愁红心悄春娇又入翠峰
　　探春
　　【加慢字双调九十三字】
　　探春　　　　　　　　　　　　吴文英
　　苔径曲深深不见故人轻敲幽户细草春回目送流光一羽重云冷哀鴈断翠防空愁蝶舞逞鸣鞭游蓬小梦枕残惊寤　还识西湖醉路向柳下竝鞍银袍吹絮事影难追那负灯牀夜雨冰谿凭谁照影有眀月乗兴去暗相思梅孤痩共江亭暮
　　凄凉犯
　　【又一体双调九十三字亦名瑞鹤仙引】
　　凄凉犯【合肥秋夕】　　　　　　　　　姜　防
　　緑杨巷陌西风起边城一片离索马嘶渐逺人归甚处戍楼吹角情懐正恶更衰草寒烟淡薄似当时将军部曲迤逦度沙漠　追念西湖上小舫携歌晚花行乐旧游在否想如今翠雕红落谩写羊裙等新鴈来时系着怕匆匆不肻寄与悮后约
　　卜算子慢
　　【又一体双调九十三字】
　　卜算子慢　　　　　　　　　　张　先
　　溪山别意烟树去程日落采苹春晚欲上征鞍更掩翠帘回面相盼惜弯弯浅黛长长眼奈画阁欢游也学狂花乱絮轻散　水影横池馆对静夜无人月髙云逺一晌凝思两眼泪痕还满难遣恨私书又逐东风断縦梦泽层楼万丈望湖城那见
　　满庭芳
　　【一名锁阳台一名潇湘夜雨双调九十三字】
　　满庭芳　　　　　　　　　　　黄公度
　　一径叉分三亭鼎峙小园别是清幽曲阑低槛春色四时留怪石参差卧虎长松偃蹇挐虬携笻晚风来万里冷撼一天秋　优游消永昼琴尊左右宾主风流且偷闲不妨身在南州故国归帆隐隐西昆徃事悠悠都休问金钗十二满酌听轻讴
　　玉漏迟
　　【双调九十三字】
　　玉漏迟【赠傅岩叟纳姬】　　　　　　　　蒋　防
　　翠鸳双穗冷莺声唤转春风芳景花涌袖香此度徐妆偏称水月仙人院宇到处有西湖如镜烟岫暝纤葱悮指莲峰篁岭　料想小阁初逢正浪拍红猊袖飞金饼楼倚斜晖賸把佳期重省万种惺忪笑语一防温柔情性钗倦整盈盈背灯娇影
　　洞仙歌
　　【又一体双调九十三字】
　　洞仙歌　　　　　　　　　　　僧宝月
　　广寒晓驾姑射寻仙侣偷被霜华送将去过越栖息南枝匀妆面凝酥轻聚爱横管孤度　陇头声尽得幽香为君分付水亭山驿衰草斜阳无限行人断肠防尽为我留得多情何须待春风相顾任倒断深思向棃花也无奈寒食几番春雨
　　辘轳金井
　　【又一体双调九十三字】
　　辘轳金井　　　　　　　　　　刘　过
　　水殿风凉赐环归正是梦熊华旦疉雪罗轻称云章题扇西清侍宴望黄伞日华龙辇金劵三王玉堂四世帝恩偏眷　临安记龙飞凤舞信神眀有后竹梧隂满笑折花看槖荷香红润功名嵗晩带河与砺山长逺麟脯杯行狨韀坐稳内家宣劝

　　御选歴代诗余巻五十四
　　钦定四库全书
　　御选歴代诗余巻五十五目录【九十三字】
　　满江红【上　又一体】
　　晏防道
　　张先
　　柳永【二首】
　　苏轼【三首】
　　晁补之【二首】
　　贺铸
　　程过
　　周紫芝
　　葛郯【三首】
　　周邦彦
　　蔡伸
　　赵师侠【三首】
　　张元干
　　侯寘【四首】
　　张孝祥【三首】
　　范成大【四首】
　　陈三聘【四首】
　　辛弃疾【二十首】
　　程垓【二首】
　　京镗
　　朱熹
　　曹冠
　　吕胜已
　　赵磻老【二首】
　　袁去华【三首】
　　刘克庄【四首】
　　赵彦端【三首】
　　管鉴
　　张镃

　　御选歴代诗余巻五十五目録
　　钦定四库全书
　　御选歴代诗余巻五十五【九十三字】
　　司经局洗马掌局事兼翰林院修撰加二级【臣】王奕清奉防校刋
　　满江红【上】
　　【又一体双调九十三字】
　　满江红　　　　　　　　　　　晏防道
　　七十人稀曽记得少陵旧语谁知道五园庵主夀今如许书底青瞳如月样镜中黑鬓无霜防与人间世味不相投神仙侣　文汉史诗唐句字晋帖碑周鼓这千年勲业一年一部灼灼紫芝商隐皓猗猗緑竹淇瞻武问先生何防更髙歌凭椿树
　　前调　　　　　　　　　　　　张　先
　　飘尽寒梅笑粉蝶游蜂未觉渐迤逦水眀山秀暖生帘幙过雨小桃红未透舞烟新柳青犹弱记画桥深防水邉亭曽偷约　多少恨今犹昨愁和闷都忘却从前
　　烂醉被花迷着晴鸽试铃风力软雏莺弄舌春寒薄但只愁锦绣鬭妆时东风恶
　　前调　　　　　　　　　　　　柳　永
　　访雨寻云无非是竒容艳色就中有天真妖丽自然标格花发姿顔欢喜面细追想防皆堪惜自别来幽怨与闲愁成堆积　鳞鸿阻无消息魂梦断难寻覔尽思量休又怎生休得谁恁多情凭向道纵来相见还相忆便不成长遣似如今轻抛掷
　　前调【桐川】　　　　　　　　　　柳　永
　　暮雨初收长川静征帆夜落临岛屿蓼烟疎澹苇风萧索几许渔歌飞短艇尽将灯火归村落遣行人当此念回程伤漂泊　桐江好烟漠漠波似染山如削绕严陵滩畔鹭飞鱼跃游宦区区成底事平生况有云泉约归去来一曲仲宣楼从军乐
　　前调【懐子由作】　　　　　　　　　　苏　轼
　　清颍东流愁目断孤帆眀灭游宦防青山白浪万重千疉辜负当年林下意对牀夜雨听萧瑟恨此生长向别离中添华髪　一尊酒黄河侧无限事从头説恍相看如昨许多年月衣上旧痕余苦泪睂间喜气添黄色便与君池上觅残春花如雪
　　前调【寄朱鄂州】　　　　　　　　　　苏　轼
　　江汉西来髙楼下蒲萄深碧犹自带岷峨云浪锦江春色君是南山遗爱守我为剑外思归客对此间风物岂无情勤説　江表传君休读狂防士真堪惜对空洲鹦鹉苇花萧瑟独笑书生争底事曹公黄祖俱飘忽愿使君还赋谪仙诗追黄鹤
　　前调【送友】　　　　　　　　　　苏　轼
