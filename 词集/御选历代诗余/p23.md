<!-- { "loadSidebar": true } -->
　　平凉何处匹马孤城悲逺去蓟树秦云何日论文更对君　边尘作恶利器盘根刚遇着看取功成政事文章二美并
　　前调【送友使武林】　　　　　　　　　吴子孝
　　西湖春好胜地莫教辜负了画舫清讴柳暗花明水似油　六桥东畔应有游人来共看玉节珠袍天遣仙郎下九霄
　　前调　　　　　　　　　　　　吴子孝
　　靑山无数云拥金昌亭下路十月溪堂竹外梅花已试香　嘉宾旨酒笑指青山来献寿百歳平安人共梅花老歳寒
　　前调　　　　　　　　　　　　冯鼎位
　　长亭凄絶去歳伤秋曽送别杨柳湾头一曲烟波一曲愁　髙城何许正在归鸿欲没处落照东风人倚朱防第几重
　　前调【题梅　　　　　　　　明媛雪扇】马琼琼
　　雪梅妬色雪把梅花相抑勒梅性温柔雪压梅花怎起头　芳心欲诉全仗东君来作主传语东君早与梅花作主人
　　前调　　　　　　　　　　【明媛】孟淑卿
　　银河如昼料峭黄花寒越瘦小立防干满砌花隂怯歩还　当年刘阮天台重访桃花乱怪道而今眼底睂头剩月明
　　巫山一段云
　　【汉铙歌巫山髙为思归词后蜀毛文锡撰此调与菩萨蛮之别名巫山一片云者无渉双调四十四字】
　　巫山一段云　　　　　　　　毛文锡
　　雨霁巫山上云轻映碧天逺风吹散又相连十二晚峰前　暗湿啼猿树髙笼过客船朝朝暮暮楚江边几度降神仙
　　前调　　　　　　　　　　　毛文锡
　　貎掩巫山色才过濯锦波阿谁提笔上银河月里写嫦娥　薄薄施铅粉盈盈挂绮罗菖蒲花役梦魂多年代属元和
　　前调　　　　　　　　　　　欧阳炯
　　绛阙登真子飘飘御彩鸾碧虚风雨佩光寒敛袂下云端　月帐朝霞薄星冠玉叶攒逺游蓬岛降人间特地拜龙顔
　　前调　　　　　　　　　　　李　珣
　　有客经巫峡停桡向水湄楚王曽此梦瑶姬一梦杳无期　尘暗珠帘巻香销翠幄垂西风回首不胜悲暮雨洒空祠
　　前调【巫峡】　　　　　　　　　　李　珣
　　古庙依青嶂行宫枕碧流水声山色锁妆楼往事思悠悠　云雨朝还暮烟花春复秋啼猿何必近孤舟行客自多愁
　　前调【栖凤峰】　　　　　　　　　　赵孟頫
　　芍药虚投赠丁香漫结愁凤来鸾去两悠悠新恨怯逢秋　山色惊心碧江声入梦流何时弦管簇归舟兰棹泊沙头
　　前调【翠屏峰】　　　　　　　　　　赵孟頫
　　碧水澄青黛危峰耸翠屏竹枝歌怨月三更别是断肠声　烟外黄牛峡云中白帝城扁舟清夜泊苹汀倚棹不胜情
　　前调【浄坛峰】　　　　　　　　　　赵孟頫
　　叠嶂千层碧长江一带清瑶坛露冷月胧明欹枕不胜情　云过船牎晓星移宿雾晴古今离恨拨难平惆怅峡猿声
　　前调【松鹤峰】　　　　　　　　　　赵孟頫
　　松鹤堆岚霭阳台枕水湄风清月冷好花时惆怅阻佳期　别梦愁蝴蝶离歌怨竹枝悠悠往事不胜悲春梦入双睂
　　前调【云霞峰】　　　　　　　　　　赵孟頫
　　碧水鸳鸯浴平沙荳蔲红云霞峰翠一重重帆卸落潮风　澹薄云笼月霏微雨洒篷孤舟晩泊浪声中无处问音容
　　前调　　　　　　　　　　【明媛】黄　氏
　　巫女朝朝艳杨妃夜夜娇行云无力困纎腰媚眼晕红潮　阿母梳云髻檀郎整翠翘起来罗韤歩兰苕一见又魂销
　　霜天晓角
　　【又一体双调四十四字】
　　霜天晓角　　　　　　　　　　赵长卿
　　阁儿幽寂处围炉向小牕好是闘头儿坐梅烟炷返魂香　对火怯夜冷猛饮消漏长饮罢且须自卧斜月照满林霜
　　前调【又一体】　　　　　　　　　　赵长卿
　　玉清冰様洁几夜相思切谁料浓云遮涌同心带甚时结　匆匆休惜别还有来时节记取江隂归路须共踏夜深月
　　前调【又一体】　　　　　　　　　　吴文英
　　烟林退叶红偶借游人屧十里秋声松路岚云重翠涛渉　竚立闲素箑画屏罗嶂叠明月双成归去天风里凤笙浃
　　酒泉子
　　【又一体双调四十四字】
　　酒泉子　　　　　　　　　　　顾　敻
　　黛怨红羞掩映画堂春欲暮残花微雨隔青楼思悠悠芳菲时节防将度寂寞无人还独语画罗襦香粉汚
　　不胜愁















　　御选歴代诗余巻八
　　钦定四库全书
　　御选歴代诗余巻九目録【四十四字】
　　菩萨蛮
　　李白
　　温庭筠【十四首】
　　南唐李煜【二首】
　　和凝
　　韦庄【三首】
　　牛峤【七首】
　　欧阳炯【三首】
　　魏承班【二首】
　　尹鹗【三首】
　　毛熙震【三首】
　　李珣【二首】
　　孙光宪【五首】
　　冯延巳【八首】
　　林楚翘
　　耿玉眞
　　无名氏
　　李师中
　　谢绛
　　王安石
　　晏几道【六首】
　　苏轼
　　黄庭坚【二首】
　　秦观【二首】
　　陈师道【二首】
　　贺铸
　　孙洙
　　舒亶【九首】
　　赵令畤【二首】
　　孙檥
　　苏庠【四首】
　　张表臣
　　谢逸
　　周邦彦
　　晁端礼【二首】
　　陈克【三首】
　　沈防宗
　　蔡伸
　　叶梦得
　　曽纡
　　赵师侠【三首】
　　吕本中
　　汤思退
　　康与之
　　曽觌
　　辛弃疾【三首】
　　范成大【二首】
　　张孝祥【二首】
　　姚寛【二首】
　　程垓【三首】
　　朱熹【二首】
　　魏了翁
　　袁去华【三首】
　　赵彦端
　　管鉴
　　刘儗【二首】
　　黄机
　　严仁
　　赵善扛【三首】
　　卢祖皋
　　髙观国【五首】
　　史达祖
　　韩淲
　　洪瑹【二首】
　　杨泽民
　　陈以庄
　　黄升【二首】
　　吴文英
　　石孝友
　　张桂
　　楼扶
　　史介翁
　　僧祖可
　　魏氏【三首】
　　朱淑眞【二首】
　　孙道绚
　　卢摰
　　刘因
　　萧汉杰
　　张翥
　　拜珠
　　王琏
　　陆祖先
　　刘基【二首】
　　杨基【二首】
　　陈淳
　　王丗贞
　　徐渭
　　王锡爵
　　汤显祖
　　钱继登
　　钱继章
　　沈懋徳
　　僧妙声
　　叶小鸾【二首】














　　御选歴代诗余巻九目録
　　钦定四库全书
　　御选歴代诗余巻九【四十四字】
　　司经局洗马掌局事兼翰林院修撰加二级【臣】王奕清奉
　　旨校刋
　　菩萨蛮
　　【双调四十四字唐开元时南诏入贡危髻金冠璎珞被体号菩萨蛮因以制曲宋队舞亦有此名杨慎改蛮作鬘一名重叠金一名子夜歌一名女王曲一名花间意一名巫山一片云皆后来更名平仄叶韵处稍有异同然体则一也李白作为千古传词平仄宜悉从之】
　　菩萨蛮　　　　　　　　　　　　　　李　白
　　平林漠漠烟如织寒山一带伤心碧暝色入髙楼有人楼上愁　阑干空伫立宿鸟归飞急何处是归程长亭更短亭
　　前调　　　　　　　　　　　　　　　温庭筠
　　小山重叠金明灭鬓云欲度香腮雪嬾起画蛾眉弄妆梳洗迟　照花前后镜花靣交相映新贴绣罗襦双双金鹧鸪
　　前调　　　　　　　　　　　温庭筠
　　水晶帘里玻瓈枕暖香惹梦鸳鸯锦江上柳如烟鴈飞残月天　藕丝秋色浅人胜参差翦双鬓隔香红玊钗头上风
　　前调　　　　　　　　　　　温庭筠
　　牡丹花谢莺声歇绿杨满院中庭月相忆梦难成背牎灯半明　翠钿金压脸寂寞香闺掩人逺泪阑干燕飞春又残
　　前调　　　　　　　　　　　温庭筠
　　南园满地堆轻絮愁闻一霎清明雨雨后却斜阳杏花零落香　无言匀睡脸枕上屏山掩时节欲黄昏无憀独倚门
　　前调　　　　　　　　　　　温庭筠
　　宝函铜雀金鸂沉香阁上呉山碧杨柳又如丝驿桥春雨时　画楼音信断芳草江南岸鸾镜与花枝此情谁得知
　　前调　　　　　　　　　　　温庭筠
　　玊楼明月长相忆柳丝袅娜春无力门外草萋萋送君闻马嘶　画楼金翡翠香烛销成泪花落子规啼绿牎残梦迷
　　前调　　　　　　　　　　　温庭筠
　　翠翘金缕双鸂水纹细起春池碧池上海棠棃雨晴红满枝　绣衫遮笑靥烟草黏飞蝶青琐对芳菲玊关音信稀
　　前调　　　　　　　　　　　温庭筠
　　蕊黄无限当山额宿妆隐笑纱牎隔相见牡丹时暂来还别离　翠钗金作股钗上蝶双舞心事竟谁知月明花满枝
　　前调　　　　　　　　　　　温庭筠
　　杏花含露团香雪绿杨陌上多离别灯在月胧明觉来闻晓莺　玊钩褰翠幙妆浅旧睂薄春梦正关情镜中蝉鬓轻
　　前调　　　　　　　　　　　温庭筠
　　凤凰相对盘金缕牡丹一夜经微雨明镜照新妆鬓轻双脸长　画楼相望久阑外垂丝柳音信不归来社前双燕回
　　前调　　　　　　　　　　　温庭筠
　　夜来皓月才当午重帘悄悄无人语深处麝烟长卧时留薄妆　当年还自惜往事那堪忆花露月明残锦衾知晓寒
　　前调　　　　　　　　　　　温庭筠
　　雨晴夜合玲珑日万枝香袅红丝拂闲梦忆金堂满庭萱草长　绣帘垂睂黛逺山绿春水渡溪桥凭阑魂欲消
　　前调　　　　　　　　　　　温庭筠
　　竹风轻动庭除冷珠帘月上玲珑影山枕隐浓妆绿檀金凤凰　两蛾愁黛浅故国呉宫逺春恨正关情画楼残防声
　　前调【泪】　　　　　　　　　　温庭筠
　　玊纤弹处真珠落流多暗湿铅华薄春露浥朝华秋波浸晩霞　风流心上物本为风流出看取薄情人罗衣无此防
　　前调　　　　　　　　　　南唐李煜
　　寻春须是先春早看花莫待花枝老缥色玊柔擎醅浮琖靣清　何妨频笑粲禁院春归晩同醉与闲评诗随叠鼔成
　　前调　　　　　　　　　　南唐李煜
　　蓬莱院闭天台女画堂昼寝无人语抛枕翠云光绣衣闻异香　潜来珠锁动惊觉鸳鸯梦慢脸笑盈盈相看无限情
　　前调　　　　　　　　　　　和　凝
　　越梅半拆轻寒里冰清澹薄笼蓝水暖觉杏梢红游丝狂惹风　闲阶莎径碧逺梦犹堪惜离恨又迎春相思难重陈
　　前调　　　　　　　　　　　韦　庄
　　红楼别夜堪惆怅香灯半卷流苏帐残月出门时美人和泪辞　琵琶金翠羽弦上黄莺语劝我早归家绿牎人似花
　　前调　　　　　　　　　　　韦　庄
　　人人尽说江南好游人只合江南老春水碧于天画船听雨眠　垆边人似月皓腕凝双雪未老莫还乡还乡须断肠
　　前调　　　　　　　　　　　韦　庄
　　如今却忆江南乐当时年少春衫薄骑马倚斜桥满楼红袖招　翠屏金屈曲醉入花丛宿此度见花枝白头誓不归
　　前调　　　　　　　　　　　牛　峤
　　绿云鬓上飞金雀愁睂敛翠春烟薄香阁掩芙蓉画屏山几重　牎寒天欲曙犹结同心苣啼粉涴罗衣问郎何日归
　　前调　　　　　　　　　　　牛　峤
