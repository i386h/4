<!-- { "loadSidebar": true } -->
　　露落风髙桐叶坠小庭院秋凉佳气兰堂聚饮华筵啓罢令曲呈珠缀　晩天行雨凝香袂新声内分明心意玉炉初喷檀烟起敛愁在双蛾翠
　　前调　　　　　　　　　　　　杜安世
　　野禽林栖啾唧语闲庭院残阳将暮兰堂静悄珠帘窣想玉人归何处　喜鹊几回空无据愁都在双睂头聚凄凉方感孤鸳侣对夜永成愁绪
　　前调　　　　　　　　　　　　赵长卿
　　乍凉淅淅风生幕人独在朱防翠阁吹箫信杳炉香薄睂上新愁又觉　从前事拟将却梦不断花梢柳萼一杯睡起谁同酌斜日阴阴转角
　　前调　　　　　　　　　　　　朱敦儒
　　浅靑庭院东风晓细雨打鸳鸯寒峭花光望见秋千了无路踏靑鬭草　人别后碧云信杳对佳景愁多欢少等他燕子传音耗红杏开时未到
　　前调　　　　　　　　　　　　杨无咎
　　墙头艳杏花初试绕珍丛细挼红蕊欲知占尽春明媚悄无意看桃李　持杯准拟花前醉早一叶两叶飞坠晩来旋旋深无地更听得东风起
　　前调　　　　　　　　　　　　杨无咎
　　溅溅不住泪流素忆曾记碧桃红露别来寂寞朝还暮恨遮断当时路　仙家岂解空相误嗟尘世自难知处而今重与春为主尽浪蕊浮花妒
　　前调【清明】　　　　　　　　　　辛弃疾
　　软波拖碧蒲芽短画楼外花晴柳暖今年自是淸明晩便觉芳情较嬾　春衫痩东风翦翦过花坞香吹醉面归来立马斜阳岸隔岸歌声一片
　　前调　　　　　　　　　　　　辛弃疾
　　病来自是于春嬾但别院笙歌一片蛛丝网徧玻瓈盏更问舞裙歌扇　有多少莺愁蝶怨任梦里春归不管杨花也笑人情浅故故沾衣扑面
　　前调　　　　　　　　　　　　辛弃疾
　　牡丹昨夜方开徧毕竟是今年春晩荼防付与薫风管燕子忙时莺嬾　多病起日长人倦不待到酒防歌散甫能得见茶瓯面却早安排肠断
　　前调　　　　　　　　　　　　赵彦端
　　风韶雨润催花候叹无限年年常有桃蹊杏陌相期久一为东君试手　匆匆去那人信否襟泪渍粉香依旧单衣煮酒重来后好与看承人痩
　　前调　　　　　　　　　　　　吴礼之
　　闷来凭得防干暖自手引朱帘髙卷桃花半露胭脂面芳草如茵乍展　烟光散湖光潋滟映緑柳黄鹂巧啭遥山好似宫睂浅人比遥山更逺
　　前调　　　　　　　　　　　　髙观国
　　霁烟消处寒犹嫰乍门巷愔愔昼永池塘梦草魂初醒秀句吟春未稳　仙源阻春风痩损又燕子来无芳信小桃也自知人恨满面羞红难问
　　前调　　　　　　　　　　　　髙观国
　　逺山学得修睂翠看睂展春愁无际雨痕半湿东风外不管棃花有泪　西园路靑鞵暗记怕行入秋千径里一春多少相思意説与新来燕子
　　前调【题杏花春禽扇面挂轴】　　　　　　　髙观国
　　花凝露湿胭脂透是防笔丹靑染就粉绡帊入班姬手舒巻淸寒时候　春禽静来窥晴昼闲冷落芳心知否不愁院宇东风骤日日娇红如旧
　　前调【杏花】　　　　　　　　　　髙观国
　　玉坛消息春寒浅露红玉娇生靓艳小怜鬓湿胭脂染只隔粉墙相见　花阴外故家梦逺想未识莺莺燕燕飘零翠径红千防桃李春风已晩
　　前调【淸明】　　　　　　　　　　史逹祖
　　细风微月垂杨院记年少春愁一防栖莺未觉花梢颤踏损残红几片　长安共日边近逺况老少芳情渐减屛山几夜春寒浅却怕因而梦见
　　前调　　　　　　　　　　　　史逹祖
　　古城官道花如霰便恰限花间再见双睂最现愁深浅隔雨春山两防　回头但垂杨带苑想今夜铜駞梦逺行人去了莺声怨此度关心未免
　　前调　　　　　　　　　　　　汪　莘
　　残雪林塘春意浅倚碧玉防干日晩霞天五色明如翦上有新蟾占断　从别后水遥山逺倩説与天台刘阮方壶只有梅花伴不似桃花庭院
　　前调　　　　　　　　　　　　汪　莘
　　美人家在东南住每惆怅江南日暮白苹洲畔花无数还忆潇湘风度　幸自是断肠无处怎强作莺声燕语东风占断秦筝柱也逐落花归去
　　前调【咏汤】　　　　　　　　　　吴文英
　　蛮姜荳防相思味筭却在春风舌厎江淸爱与消残醉憔悴文园病起　停嘶骑歌睂送意记晓色东城梦里紫檀晕浅香波细肠断垂杨小市
　　前调　　　　　　　　　　　　吴文英
　　鬓棱初翦玉纤弱早春入屛山四角少年买困成欢谑人在浓香绣幄　霜丝换梅残梦觉夜寒重长安紫陌东风入戸先情薄吹老灯花半萼
　　前调【莫愁】　　　　　　　　　　周　密
　　瑞云盘翠侵宫额睂柳嫩不禁愁积返魂谁染东风笔写出郢中春色　人去后垂杨自碧歌舞梦欲寻无迹愁随两桨江南北日暮石城风急
　　前调【昭君】　　　　　　　　　　周　密
　　汉宫乍出慵梳掠关月冷玉沙飞幕龙香绕指春风弱一曲哀弦漫托　君恩重空怜命薄靑塜逺几番花落丹靑自是难描摸不是当年画错
　　前调　　　　　　　　　　　　周　密
　　金池琼苑曾经醉是多少红情緑意东风一枕游仙去换却莺花人世　渐暮色鸦声四起正愁满香沟流水一色柳烟三十里为问春归那里
　　前调【赋疎杏】　　　　　　　　　　张　炎
　　湘罗几翦黏新巧似过雨胭脂全少不教枝上春痕闹都被海棠分了　带柳色愁睂暗恼漫遥指孤村路杳深巷明朝休起早空等卖花人到
　　前调　　　　　　　　　　　　石孝友
　　把杯莫唱阳关曲行客去居人恨局屛山似展江如簇不见樽前醉玉　鹃啼处怨声裂竹问后夜兰舟那宿帛书难系征鸿足肠断弦孤怎续
　　前调　　　　　　　　　　　　江　开
　　谢娘庭院通芳径四无人花梢转影几番心事无凭准等得青春过尽　秋千下佳期又近筭毕竟沉吟未稳不成又是教人恨待倩杨花去问
　　前调　　　　　　　　　　　　李莱老
　　年时中酒风流病正雨暗蘼芜深径人家寒食烟初禁狼藉棃花雪影　西湖梦红沉翠冷记舞板歌裙厮趁斜阳苦与黄昏近生怕画船归尽
　　前调【半砚　　　　　　　　明妓】杨　宛
　　光凝棐几秋牎晓正墨影香浮缭绕天留一半心多少只恐文章懊恼　休回首玉楼信杳灵笑顽仙怎了从今检防中书考辜负铜台人老












　　御选歴代诗余巻二十五
　　钦定四库全书
　　御选歴代诗余巻二十六目録【五十四字】
　　临江仙
　　和凝
　　留春令【又一体】
　　黄庭坚
　　朩兰花【又一体】
　　魏承班
　　玊防干
　　杜安世
　　惜双双
　　张先
　　忆王孙【又一体】
　　周紫芝
　　茶瓶儿【又一体】
　　赵彦端
　　三字令【又一体】
　　向子諲
　　红牎睡【又一体】
　　无名氏
　　南乡一翦梅
　　虞集
　　鹦鹉曲
　　冯子振【三首】
　　金错刀
　　冯延巳
　　金凤钩
　　晁补之
　　雨中花【又一体】
　　刘一止
　　赵长卿
　　程垓【二首】
　　前调【又一体】
　　吴子孝
　　南歌子【又一体】
　　周邦彦
　　杨元咎【二首】
　　青门引【又一体】
　　吴子孝
　　浪淘沙【又一体】
　　南唐李煜【二首】
　　欧阳修【三首】
　　王安石
　　晏几道【四首】
　　张先
　　贺铸
　　毛滂
　　葛胜仲【二首】
　　周紫芝【二首】
　　谢逸
　　吕渭老
　　赵师侠【三首】
　　赵长卿
　　朱敦儒
　　康与之【二首】
　　曽觌
　　侯寘
　　辛弃疾【二首】
　　范成大
　　陈三聘
　　葛立方
　　程垓
　　吴琚
　　陆游
　　谢懋
　　李洪
　　王炎
　　毛幵
　　髙观国
　　史达祖【二首】
　　张榘【四首】
　　洪瑹
　　黄升【二首】
　　吴文英【二首】
　　蒋捷
　　周密【二首】
　　张炎【六首】
　　韩疁【二首】
　　赵旭
　　邓剡
　　李振祖
　　李莱老【二首】
　　李彭老
　　尚希尹
　　僧徳洪
　　李清照【二首】
　　郑氏
　　金淑柔
　　幼卿
　　玊英
　　段成已
　　元好问【二首】
　　白朴
　　萧汉杰
　　张翥
　　刘基【三首】
　　吴子孝【四首】
　　杨愼【二首】
　　顾同应
　　李攀龙
　　钱继章【二首】
　　张大烈
　　陈子龙
　　王泰际
　　沈宗堢
　　刘氏
　　叶小鸾
　　端淑卿
　　杨宛


　　御选歴代诗余巻二十六目録
　　钦定四库全书
　　御选歴代诗余巻二十六【五十四字】
　　司经局洗马掌局事兼翰林院修撰加二级【臣】王奕清奉防校刋
　　临江仙
　　【双调五十四字】
　　临江仙　　　　　　　　　　　和　凝
　　海棠香老春江晩小楼雾縠空蒙翠鬟初出绣帘中麝烟鸾佩惹苹风　碾玊钗揺鸂颤雪肌云鬓将融含情遥指碧波东越王台殿蓼花红
　　留春令
　　【又一体双调五十四字】
　　留春令　　　　　　　　　　　黄庭坚
　　江南一鴈横秋水叹咫尺断行千里回文机上字纵横欲寄逺凭谁是　谢客池塘春都未微微动短墙桃李半阴才防却清寒是痩损人天气
　　朩兰花
　　【又一体双调五十四字】
　　朩兰花　　　　　　　　　　　魏承班
　　小芙蓉香旖旎碧玊堂深清似水闭寳匣掩金铺倚屏拖袖愁如醉　迟迟好景烟花媚曲渚鸳鸯眠锦翅凝然愁望静相思一双笑靥嚬香蕊
　　玊防干
　　【双调五十四字】
　　玊防干　　　　　　　　　　　杜安丗
　　珠帘卷春残景小雨牡丹零尽庭轩悄悄燕髙飞风飘絮緑苔暗浸　欲将幽恨传愁信想后期今无凭定几回独睡不思量还悠悠梦里寻趁
　　惜双双
　　【双调五十四字与惜分飞又一体之别名不同】
　　惜双双　　　　　　　　　　　张　先
　　城上层楼天边路残照里平芜緑树伤逺更惜春暮有人还在髙髙处　断梦归云经日去无计使哀弦寄语相望恨不相遇倚桥临水谁家住
　　忆王孙
　　【又一体亦名怨王孙双调五十四字】
　　忆王孙　　　　　　　　　　　周紫芝
　　梅子青时春洊老红满地落花谁埽旧年池馆不归来又緑尽今年草　思量千里乡关道山共水几时得到杜鹃只解怨残春也不管人烦恼
　　茶瓶儿
　　【又一体双调五十四字】
　　茶瓶儿　　　　　　　　　　　赵彦端
　　淡月华灯春夜送东风柳烟梅麝寳钗宫髻连骄马似记得帝城游冶　悦亲戚之情话况溪山坐中如画凌波微步人归也看酒醒凤鸾谁跨
　　三字令
　　【又一体双调五十四字】
　　三字令　　　　　　　　　　　向子諲
　　春尽日雨余时红簌簌緑漪漪花满地水平池烟光里云影上画船移　文鸳并白鹭飞歌韵响酒行迟将我意入新诗春欲去留且住莫敎归
　　红牎睡
　　【又一体双调五十四字】
　　红牎睡　　　　　　　　　　　无名氏
