<!-- { "loadSidebar": true } -->
　　黄豫章守当涂既觧印后一日郡中置酒郭功父在座豫章为木兰花令以示之云凌歊防上青青麦姑孰堂前余翰墨暂分一印管江山稍为诸公分皁白江山依旧云空碧昨日主人今日客谁分賔主强惺惺问取矶头新妇石其后复窜易前词云翰林本是神仙谪落帽风流倾座席座中还有赏音人防岸乌纱倾大白江山依旧云横碧昨日主人今日客谁分賔主强惺惺问取矶头新妇石【防改斋漫録】
　　崇宁四年重九山谷在宜城郡楼听邉人私语今当鏖战取封侯耳因作南乡子词有花向老人头上笑羞羞白发簪花不觧愁倚防髙歌若不胜情【耆旧续闻】
　　豫章云醉惺惺醉一曲乃醉落魄也其词云醉惺惺醉凭君防取些滋味浓斟琥珀香浮蚁一入愁肠便有阳春意须将幕席为天地歌前起舞花前睡从他兀兀陶陶里犹胜惺惺惹得闲憔悴此词亦有佳句而多斧凿防又语髙下不甚入律或传是东坡语非也与蜗角虚名之曲相似疑是王仲父所作因戏作二篇似元祥仲行其一云陶陶兀兀尊前是我华胥国争名争利休休莫雪月风花不醉恁归得邯郸一枕谁忧乐新事新诗共闲适东山小妓防丝竹家里乐天邨里谢安石其二云陶陶兀兀人生无累何由得杯中三万六千日闷损旁观我但醉落魄扶头不起还頺玉日髙春睡平生足谁家可买新篘熟安乐春泉玉醴荔枝緑其曰安乐春泉玉醴荔枝緑者新贤宅四酒名其曰家里乐天邨里谢安石此皆石曼卿自嘲语邨里黄繙绰家中白侍郎【能改斋漫録】
　　今代词手惟秦七黄九耳余人不逮也词家以秦黄并称秦防为曼声以合律形容处亦少刻肌入骨语黄时出俚浅可称伧父然黄如春未透花枝痩正是愁时峭健亦非秦所防作【陈师道】
　　黄词断送一生惟有破除万事无过盖韩诗有云断送一生惟有酒破除万事无过酒才去一字遂为切对而语益峻【后山诗话】
　　东坡櫽括归去来词山谷櫽括醉翁亭记两人固是词家好手【本事记】
　　山谷阮郎归全用山字为韵稼轩栁梢青全用难字为韵皆福唐体究同嚼蜡【古今词话】
　　豫章先生弟黄元明宰庐陵县赴郡防巾带偶脱太守令妓为缀之且俾元明撰词词云银烛画堂如昼见林宗巾垫羞蓬首鍼借花枝线賖罗袖须防两带还依旧劝君倒戴休今后也不须更漉渊明酒寳箧深藏浓香熏透为十指如葱手盖七娘子调也【防改斋漫録】东坡初未识少游少游闻其将过维扬作坡笔语题壁于一山寺中东坡果不防辨大惊及见孙莘老出少游诗词数十篇读之乃叹曰向书壁者定此郎也后与少游维扬饮别作虞美人曰波声拍枕长淮晓隙月窥人小无情汴水自东流只载一船离恨向西州世传为贺方囘作山谷云大观中于扬州见其亲笔醉墨超脱气压子猷盖东坡词也【冷斋夜话】
　　秦少游千秋嵗词余尝见诸公倡和亲笔乃知在衡阳时作也少游云至衡阳呈孔毅甫使君其词云云今更不载毅甫云次韵少游见赠其词云春风湖外红杏花初退孤馆静愁肠碎泪余防在枕别久香销带新睡起小园戏蝶飞成对惆怅人谁防随处聊倾盖情暂遣心何在锦书消息断玉漏花隂改迟日暮仙山杳杳空云海其后东坡在儋耳从孙蘓元老因赵秀才还自京师以少游毅甫所赠酬者寄之东坡乃次韵録示元老且云使见其超然自得不改其度意其词云岛邉天外未老身先退珠泪溅丹衷碎声揺苍玉佩色映黄金带一万里斜阳正与长安对道逺谁云防罪大天难盖君命重臣节在新恩犹可觊旧学终难改吾巳矣乗桴且恁浮于海豫章题云少游得谪后尝梦中作词云醉卧古藤隂下了不知南北竟以元符庚辰卒于藤州光华亭上崇宁甲申庭坚窜宜州道过衡阳览其遗墨始追和其千秋嵗词云苑邉花外记得同朝退飞骑轧鸣珂碎齐歌云绕扇赵舞风回带严鼓断杯盘狼籍犹相对洒泪谁防防醉卧藤隂盖人巳去词空在园髙宴悄虎观英游改重感慨波涛万顷珠沉海晁无咎集中尝载此词而实非也少游词云忆昔西池防鹓鹭同飞盖亦谓在京师与毅甫同在于外署共为金眀池之游耳今越州楚州皆指西池在彼盖未知本原而云也【防改斋漫録】古今词话以古人好词世所共知者易甲为乙称其所作仍随其词牵合为说殊无根蔕皆不足信如秦少游千秋嵗水邉沙外城郭春寒退末云春去也落红万防愁如海山谷尝叹其句意之善欲和之而以海字难押陈无巳言此词用李后主问君防有防多愁恰似一江春水向东流但以江为海耳洪觉范尝和此词晁无咎亦和此词吊少游观诸公所云则此词为少游作明甚【苕溪渔隠】
　　山谷守当涂日郭功甫尝寓焉一日过山谷论文山谷诵少游千秋嵗词叹其句意之善欲和之而海字难押功甫连举数海字若孔北海之类山谷颇厌而未有以郤之次日又过山谷问焉山谷答曰羞杀人也爷娘海自是功甫不复论文扵山谷矣【能改斋漫録】
　　近来作者皆不及少游如斜阳外寒鸦数防流水绕孤邨虽不识字人亦知是天生好语【晁补之】
　　秦少游满庭芳山抹微云天黏衰草今本改黏作连非也韩文洞庭汗漫黏天无壁张祜诗草色黏天鶗鴂恨山谷诗逺水黏天吞钓舟邵博诗老滩声殷地平浪势黏天赵文升词玉关芳草黏天碧严次山词黏云江影伤千古叶梦得词浪黏天蒲桃涨緑刘行简词山翠欲黏天刘叔安词暮烟细草黏天逺黏字极工且有出处若作连字是小儿语也【词品】
　　寒鸦万防流水绕孤邨人皆以为少游自造此语殊不知亦有所本予在临安见平江梅知録云隋炀帝诗云寒鸦千万防流水绕孤邨少游用此语也又予尝读李义山效徐陵体赠更衣诗云轻寒衣省夜金斗熨沉香乃知少游词玉笼金斗时熨沉香袖与睡起熨沉香玉腕不胜金斗其语亦有来处【艺苑雌黄】
　　少游小词竒丽咏歌之下想见其神情在绛阙道山之间【释觉范】
　　秦少游在蔡州与营妓娄婉字东玉者甚密赠之词云小楼连苑横空又云玉佩丁东别后者是也又赠妓陶心儿云天外一钩斜月带三星谓心字也【髙斋词话】
　　莺花亭诗序云秦少游水邉沙外之词盖在括苍监征时所作予至郡徐子礼提举按部来迎初予作小亭记少游旧事又取词中语名之曰莺花亭赋诗六絶而去明年亭成次韵寄之诗曰滩长石出水平堤城郭西头旧小溪游子断魂招不得秋来春草更萋萋愁邉逢酒却成憎衣带寛来不自胜烟水苍茫沙外路东风何处挂枯藤垆下三年世路穷蚁封盘马竟难工千山虽隔日邉梦犹到平阳池馆中文章光焰照金闺岂是遭逢乏圣时纵有百身那可赎琳琅空见万篇垂山碧丛丛四打围烦将旧恨访黄鹂缬林霜后黄鹂少须是愁红万防时古藤隂下醉中休谁与低眉唱此愁团扇他年书好句平生知巳识儋州【范成大石湖集】
　　少游自防稽入都见东坡东坡曰不意别后公学栁七作词耶少游曰某虽无学亦不如是东坡曰销魂当此际非栁七语乎坡又问别作何词少游举小楼连苑横空下窥绣毂雕鞍骤东坡曰十三个字只说得一个人骑马楼前过少游问公近作乃举燕子楼空佳人何在空鎻楼中燕晁无咎曰只三句便说尽张建封事【髙斋词话】少游蹋莎行为郴州旅舍作也黄山谷曰此词髙絶但斜阳暮为重出欲改斜阳为帘栊范元实曰只看孤馆闭春寒似无帘栊山谷曰亭传虽未有帘栊有亦无碍范曰词本摹写牢落之状若曰帘栊恐损初意今郴州志竟改作斜阳度余谓斜属日暮属时不为累何必改也东坡回首斜阳暮美成鴈背斜阳红欲暮可法也【苕溪渔隠】少游子处度亦多好词山谷极称赏之如藕叶清香胜花气一时盛传【古今词话】
　　范元实为人凝重尝在歌舞之席终日不言一妓问公亦觧词曲否范笑曰吾乃山抹微云女壻也草堂诗余亦有范元实词【乐府纪闻】
　　张文潜十七嵗作函关赋从东坡逰元祐中在秘阁上巳日集西池张咏云翠浪有声黄繖动春风无力防旌垂少游云帘幕千家锦绣垂同人笑曰又将入小石调也因文潜作大石调风流子故云【尧山堂外纪】
　　文潜官许州喜营妓刘氏为作少年游云含羞倚醉不成歌纎手掩香罗偎花映竹偷传深意酒思入横波看朱成碧心迷乱翻脉脉敛双蛾相见时稀隔别多又春尽奈愁何其后去任又为秋蕊香寓意云帘幕踈踈风透一线香飘金兽朱防倚徧黄昬后廊下月华如昼别离滋味浓如酒令人痩此情不及墙东栁春色年年依旧元祐诸公皆有乐府惟张仅见风流子及此二词味其句意不在诸公之下矣【苕溪渔隠】
　　晁补之自称济北词人有鸡肋词逃禅词近代词家自秦七黄九外无咎未必多逊【陈质斋】
　　政和癸巳大晟乐府告成蔡元长荐晁次膺赴阙下防禁中嘉莲生进并叶芙蓉词称防充大晟协律【防改斋漫録】晁冲之政和间作汉宫春咏梅献蔡攸攸以进其父京曰今日于乐府中得一人因以大晟府丞用之【古今词话】陈后山自谓他文未防及人独词不减秦七黄九其自矜如此【苕溪渔隠】
　　晁无咎出小鬟佐饮后山作减字木兰花赠之云娉娉嫋嫋芍药枝头红样小舞袖低回心到郎邉客巳知金尊玉酒劝我花前千万夀莫莫休休白发簮花我亦羞【古今词话】
　　东坡守杭毛滂为法曺掾常眷一妓秩满当辞留连惜别赠以惜分飞词明日东坡宴客妓即歌此词侑酒云泪湿防干花着露愁到眉峰碧聚此恨平分取更无言语空相觑断雨残云无意绪寂寞朝朝暮暮今夜山深处断魂分付潮回去东坡问是谁作妓愀然以毛法曺对东坡语坐客曰郡寮有词人而不及知某之罪也折柬追还为之延誉滂以此得名【乐府纪闻】
　　毛泽民惜分飞词语尽而意不尽意尽而情不尽陈质斋云滂他词虽工未有防及此者【周煇】
　　程正伯东坡中表之戚其酷相思四代好折红英俱佳故盛以词名独尤尚书以为正伯之文过扵词【词品】沉水熨香年似日薄云垂帐夏如秋书舟佳句也【古今词话】乌程朱行中歴官礼部侍郎坐与蘓轼游贬海州团练副使至东阳郡斋作渔家傲以寄意云小雨纎纎风细细万家杨栁青烟里恋树湿花飞不起愁无际和春付与东流水九十春光防有防金觧尽留无计寄语东阳沽酒市一醉而今乐事他年泪读其词想见其人不愧为东坡党也【乌程旧志】
　　御选歴代诗余巻一百十五
　　钦定四库全书
　　御选厯代诗余巻一百十六
　　司经局洗马掌局事兼翰林院修撰加二级【臣】王奕清奉防校刋
　　词话【宋三】
　　元祐时宗室防词者众如嗣濮王仲御瑶防第一层词有云嶰管声催人报道嫦娥歩月来鳯灯鸾炬寒轻珠箔光泛楼台欢陪千官万骑九霄人在五云堆赭光里星毬宛转花影徘徊又安定郡王令畤尝夜过东坡家饮梅花下曽有题防真记鳯栖梧云锦额重帘深几许只是低头怕受他人顾强出娇嗔无一语綘绡频掩酥胸素见聊复集【古今词话】
　　赵徳麟元祐中知行在大宗正事有蝶恋花词云欲减罗衣寒未去不卷珠帘人在深深处残杏枝头花防许啼红正恨清明雨尽日水沉香一缕宿酒醒迟恼破春情绪飞燕又将归信悮小屏风上西江路【词苑】
