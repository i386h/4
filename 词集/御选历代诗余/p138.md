<!-- { "loadSidebar": true } -->
　　秦楼东风里燕子还来寻旧垒余寒犹峭红日薄侵罗绮嫩草方抽碧玉茵媚柳轻窣黄金繠莺转上林鱼游春水　几曲阑干徧倚又是一番新桃李佳人应怪归迟梅妆泪洗鳯箫声絶沉孤鴈望断清波无双鲤云山万重寸心千里
　　前调　　　　　　　　　　　　马庄父
　　池塘生春草数尽归鸿人未到天涯目断青鸟尚赊音耗晓月频窥白玉堂暮雨还湿青门道巢燕引雏乳莺空老　庭际香红倦埽干鹊休来枝上噪前回准拟同它翻成病了欲题红叶凭谁寄独把孤桐无心操眉间翠攒鬓边霜早
　　前调　　　　　　　　　　　　卢祖皋
　　离愁禁不去好梦别来无觅处风翻征袖触目年芳如许软红尘里鸣鞭镫拾翠丛中勾伴侣都负岁时暗闗情绪　昨夜山隂杜宇似把归期惊倦旅遥知楼倚东风凝颦暗数寳香飘拂遗鸳锦心事悠悠寻燕语芳草暮寒乱花微雨
　　前调　　　　　　　　　　　　赵闻礼
　　青楼临逺水楼上东风飞燕子玉钩珠箔密密锁红闗翠翦胜裁幡春日戏簇柳簪花元夜醉闲忆旧欢漫撩新泪　罗帊啼痕未洗愁见同心双鳯翅长安十日轻寒春衫未试过尽征鸿知几许不寄萧郎书一纸愁肠断也个人知未
　　探芳信
　　【又一体双调八十九字一名西湖春】
　　探芳信【西湖春感寄草牎】　　　　　　　张　炎
　　坐清昼正冶思萦花余酲倦酒甚采芳人老芳心尚如旧销魂忍说铜驼事不是因春瘦向西园竹埽頽垣蔓延荒甃　风雨夜来骤叹孤冷莺帘恨凝蛾岫愁到今年多似去年否赋情嬾听山阳笛目极空搔首我何堪老却江潭深柳
　　前调【湖上春游次张叔夏韵】　　　　　　　李彭老
　　对芳昼甚怕冷添衣伤春疎酒正绯桃如火相看自依旧闲帘深掩棃花雨谁问东阳瘦几多时涨緑莺枝堕红鸳甃　堤上宝鞍骤记草色熏晴波光揺岫苏小门前题字尚存否繁华短梦随流水空有诗千首更休言张绪风流似柳
　　惜红衣
　　【又一体双调八十九字】
　　惜红衣【寄弁阳翁】　　　　　　　　　李莱老
　　笛送西泠帆过杜曲昼隂芳緑门巷清风还寻故人出屋苍华发冷笑瘦影相看如竹幽谷烟树晓莺诉经年愁独　残阳古朩书画归船匆匆又南北薲洲鸥鹭素熟旧盟续甚日浩歌招隐听雨弁阳同宿料重来时候香荡几湾红玉
　　石湖仙
　　【此姜夔自度曲也双调八十九字】
　　石湖仙【夀石湖居士】　　　　　　　　姜　夔
　　松江烟浦是千古三髙游衍佳处须信石湖仙侣鸱夷翩然引去浮云安在我自爱緑香红舞容与看世间几度今古　卢沟旧曽驻马为黄花闲吟秀句见说吴儿也学纶巾敧雨玉友金蕉玉人金缕缓移筝柱闻好语明年定在槐府
　　孤鸾
　　【又一体双调八十九字】
　　孤鸾【题仙女梅下吹笛图】　　　　　　　　张　翥
　　江皋空阔更半霎轻风些儿微雪倚竹仙姬翠袖暮寒应怯闲拈玉龙自品爱冰姿与花争洁一阕霓裳乍了又落梅初疉　怕曲终人去彩云飞絶便梦断瑶台春思愁结那堪緑毛么鳯向苔枝数声啼咽留得余香满袂已西山斜月
　　逺朝归
　　【双调八十九字】
　　逺朝归【梅】　　　　　　　　　　赵耆孙
　　金谷先春见乍开江梅玉腻珠帘院落人静雨疎烟细横斜带月别是一般风味金尊里任遗英乱防残粉低坠　惆怅秦陇当年念水逺天长故人难寄山城倦眼无绪更看桃李当时醉魄算依旧徘徊花底斜阳外谩回首画楼十二
　　疉靑钱
　　【双调八十九字】
　　疉青钱　　　　　　　　　　　无名氏
　　夏日正长无奈如焚天气火云耸竒峰天外未雨先雷畏日流金六龙髙驾火轮飞纹簟纱幮风车漫揽月扇空挥　金炉烟细午风轻转堪避炎威渐凉生池阁巻起帘幙珠玑娇娥美丽天然秀色冰肌曲防深径荷香旖旎玉管声齐
　　八六子
　　【又一体双调八十九字】
　　八六子　　　　　　　　　　　杨　缵
　　怨残红夜来无赖雨催春去匆匆但暗水新流芳恨蝶凄蜂惨千林嫩緑迷空那知国色还逢柔弱华清扶倦轻盈洛浦临风　细认得凝妆防脂匀粉露蝉耸翠蕊金团玉成丛几许愁随笑解一声歌转春融眼朦胧凭防干半醉醒中
　　卜算子
　　【又一体双调八十九字或加慢字】
　　卜算子　　　　　　　　　　　钟　辐
　　桃花院落烟重露寒寂寞禁烟晴昼风拂珠帘还记去年时惜春心不喜闲牎绣倚屏山和衣睡觉醺醺暗消残酒　独倚危防乆把玉笋偷弹黛蛾轻鬭一防相思万般自家甘受抽金钗欲买丹青手写别来容顔寄与使知人清瘦
　　前调　　　　　　　　　　　　柳　永
　　江枫渐老汀蕙半凋满目败红衰翠楚客登临正是莫秋天气引疎碪断续残阳里对晩景伤怀念逺新愁旧恨相继　脉脉人千里念两处风情万里烟水雨歇天髙望断翠峰十二尽无言谁防凭髙意纵写得离肠万种奈归云难寄
　　芳草渡
　　【又一体双调八十九字】
　　芳草渡　　　　　　　　　　　周邦彦
　　昨夜里又再宿桃源醉邀仙侣听碧牎风快疎帘半巻愁雨多少离恨苦方留连啼诉鳯帐晓又是匆匆独自归去　愁顾满怀泪粉瘦马冲泥寻去路漫回首烟迷望眼依稀见朱户似痴似醉暗恼损凭栏情绪澹暮色看尽栖鸦乱舞
　　满江红
　　【双调八十九字唐防音录载曲名上江虹后转易二字韵必平仄独用不可兼用若换韵互用韵者皆非】
　　满江红　　　　　　　　　　　吕渭老
　　晩浴新凉风蒲乱松梢见月庭隂尽暮蝉啼歇萤绕井防帘入燕荷香兰气供揺箑赖晩来一雨洗浮尘无些热　心下事峰重疉人甚处星明灭想行云应在鳯凰城阙曽约佳期同菊蕊当时共指灯花说据眼前何日是西风凉吹叶
　　前调　　　　　　　　　　　　吕渭老
　　笑语移时风影乱半帘寒日鲜明是晩来妆饰共说西园携手处小桥深竹连苔色到如今梧叶染清霜封行迹　春未透梅先拆人纵健时难得想明年虚过上元寒食数着佳期愁入眼雨珠零乱棃花湿任翠鬟敧侧背斜阳鸣瑶瑟
　　八六子
　　【又一体双调九十字】
　　八六子　　　　　　　　　　　杜　牧
　　洞房深画屏灯照山色凝翠沉沉听夜雨冷滴芭蕉惊断红牎好梦龙烟细飘绣衾辞恩乆归长信鳯帐萧疎椒殿闲扁　辇路苔侵绣帘垂迟迟漏传丹禁蕣华偷悴翠鬟羞整愁坐望处金舆渐逺何时防仗重临正消魂梧桐又移翠隂
　　采桑子慢
　　【又一体双调九十字】
　　采桑子慢　　　　　　　　　　潘元质
　　愁春未醒还是清和天气对浓绿隂中庭院燕语莺啼数防新荷翠钿轻泛水平池一帘风絮才晴又雨梅子黄时　忍记那回玉人娇困初试单衣共携手红牎描绣画扇题诗怎有而今半牀明月两天涯章台何处多应为我蹙损双眉
　　前调【登飞翼楼观云】　　　　　　　　　吴文英
　　东风未起花上纤尘无影峭云湿凝酥深坞乍洗梅清钩卷游丝冷浮虹气海波明若耶门闭扁舟去嬾客思鸥轻　几度问春唱红冶翠空媚隂晴看真色千岩一素天澹无情醒眼重开玉钩帘外晓峰青相扶轻醉越山更上台最髙层
　　前调【双清楼】　　　　　　　　　　吴文英
　　空蒙乍敛波影帘花晴乱正西子梳妆楼上镜舞青鸾润逼风襟满湖山色入防干天虚鸣籁云多易雨长带秋寒　逺望翠凹隔江时见越女低鬟算堪羡烟沙白鹭暮徃朝还歌管重城醉花春梦半香残乘风邀月特杯对影云海人间
　　前调【又一体秋别】　　　　　　　　　吴礼之
　　金风颤叶那更饯别江楼听凄切阳闗声断楚馆云收去也难留万重烟水一扁舟锦屏罗幌多应换得蓼岸苹洲　凝想恁时欢笑伤今萍梗悠悠谩回首玉人何处眷恋无由先自悲秋眼前景物只供愁寂寥情绪也恨分浅也悔风流
　　玉京秋
　　【双调九十字】
　　玉京秋　　　　　　　　　　　周　密
　　烟水濶髙林弄残照晩蜩凄切碧砧度韵银牀飘叶衣湿桐隂露冷采凉花时赋秋雪难轻别一襟幽事砌虫能说　客思吟商还怯怨歌长琼壶暗缺翠扇疎红衣香褪翻成销歇玉骨西风恨最恨闲却新凉时节楚箫咽谁倚西楼澹月
　　法曲献仙音
　　【又一体双调九十字】
　　法曲献仙音　　　　　　　　　张大烈
　　隂送槐柯香飘莲幕帘外棋声敲度手倦抛书困有松风竹籁轻穿绣户正梦到羲皇处芭蕉数声细雨　休思虑喜三径幽闲多趣少事緑蚁可共交欢理瑶琴惊池里鸳鸯飞翥香肌无暑御蜀纨不劳挥素待月上花梢载凉画船归去
　　谢池春慢
　　【双调九十字】
　　谢池春慢　　　　　　　　　　张　先
　　缭墙重院时间有啼莺到绣被掩余寒画幕明新晓朱槛连空阔飞絮无多少径沙平池水渺日长风静花影闲相照　尘香拂马逢谢女城南道秀艳过施粉多媚生轻笑鬬色鲜衣薄碾玉双蝉小欢难偶春过了琵琶流怨都入相思调
　　前调　　　　　　　　　　　　李之仪
　　残寒消尽疎雨过清明后花迳款余红风沼萦新皱乳燕穿庭户飞絮沾襟袖正佳时仍晩昼着人滋味真个浓如酒　频移带眼空只恁恹恹瘦不见又思量见了还依旧为问频相见何似长相守天不老人未偶且将此恨分付庭前柳
　　探芳信
　　【又一体双调九十字】
　　探芳信　　　　　　　　　　　史逹祖
　　谢池晓被酒殢春眠诗萦芳草正一堦梅粉都未有人埽细禽啼处东风软嫩约闗心早未烧灯怕有残寒故园稀到　说道试妆了也为我相思占他怀抱静数牎櫺最忺听鹊声好半年白玉台边话屡见琼钩小指芳期夜月花隂梦老
　　前调【贺云麓秘阁满月】　　　　　　　　吴文英
　　探春到见防花钗头玉燕来早正紫龙眠重明月弄清晓夜尘不沁银河水金盎供新澡镇帷犀防紧东风秀藏芝草　星斗灿怀抱问雾防蓝田玉长多少禁苑传香柳边语听莺报片云飞趁春潮去红輭长安道试回头一防蓬莱翠小
　　前调　　　　　　　　　　　　吴文英
　　为春瘦更瘦如梅花花应知否任枕函云坠离怀半中酒雨声楼阁春寒里寂寞收灯后甚年年鬭草心期探花时候　娇嬾强拈绣暗背里相思间供晴昼玉合罗囊兰膏渍透红豆舞衣疉损金泥鳯妒折防干柳几多愁两防天涯逺岫
　　前调　　　　　　　　　　　　吴文英
　　转芳径见雾卷晴漪鱼弄游影旋解缨濯翠临枰抚瑶轸修林竹色花香处意足多新咏试把龙唇供来时旧寒才定　门巷都深静但酒敌晓寒棊消日永旧曲猗兰待留向月中听藻萍密布官沟水任泛流红冷小防干笑拍东风醉醒
　　前调【菊】　　　　　　　　　　　蒋　捷
　　醉吟啸似有人黄裳孤竚尘表渐老侵芳岁识君恨不早料应陶令吟魂在凝此秋香妙傲霜姿尚想前身倚牎余傲　回首忆年少控骏马花边红軃茸帽澹泊东篱有谁肯梦飞到正襟三诵悠然句聊遣花微笑酒休赊醒眼看花正好
　　遥天奉翠华引
　　【双调九十字】
　　遥天奉翠华引　　　　　　　　侯　寘
