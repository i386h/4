<!-- { "loadSidebar": true } -->
　　明州舒信道中丞第中常见一女子举手代拍而歌者询之云姓丘氏每歌烛影揺红曲有云緑净波光浅寒先到芙蓉岛谢池幽梦属才郎防度生春草恨锁横波逺山浅黛无人埽句亦婉丽家人以其为祟延法士治之则一池中物也【乐府纪闻】
　　宋人不知诗而强作诗其为诗也言理而不言情终宋之世无诗然其欢愉愁苦之致动于中而不能抑者类发于诗余故其所造独工盖以沉摰之思而出之必浅近使读之者骤遇之如在耳目之前久诵之而得隽永之趣则用意难也以儇利之词而制之必工錬使篇无累句句无累字圎润眀宻言如贯珠则铸词难也其为体也纎弱眀珠翠羽犹嫌其重何况龙鸾必有鲜妍之姿而不借粉泽则设色难也其为境也婉媚虽以惊露取妍实贵含蓄不尽时在低徊唱叹之际则命篇难也宋人専事之篇什既富触景皆防虽髙谈大雅而亦觉其不可废也【陈子龙】

　　御选歴代诗余巻一百十八
　　钦定四库全书
　　御选歴代诗余巻一百十九
　　司经局洗马掌局事兼翰林院修撰加二级【臣】王奕清奉旨校刋
　　词话【金　元】
　　金章宗喜文学善书画闻宋徽宗以苏合油烟爲墨命购得之墨一两价黄金一斤尝有蝶恋花词咏聚扇云几股湘江龙骨痩巧样翻腾叠作湘波皱金缕小钿花草鬬翠条更结同心扣金殿珠帘闲永昼一握清风暂喜懐中透忽听传宣须急奏轻轻褪入香罗袖【词苑】章宗喜翰墨听朝之暇即与李宸妃登梳妆台评品书画临翫景物得句輙自书之李妃亦有梳妆台乐府不传于世亦闺幨中间气所钟也【如庵小集】
　　金世宗尝赐元悟玉禅师长短句云但能了净万法因缘何足问日月无爲十二时中更勿疑常须自在识取从来无罣碍佛佛心心佛若休心也是尘师献和云无
　　爲无作认着无爲还是照用同时电卷星流已太迟非心非佛唤作非心犹是佛人境俱空万象森罗一境中此减字朩兰花也世宗尝以手心书非心非佛四字示禅师故及之【法苑春秋】
　　海陵阅栁永望海潮词有三秋桂子十里荷花句遂有立马呉山之志淳熙中谢处厚诗云谁把杭州曲子讴荷花十里桂三秋那知卉木无情物牵动长江万里愁余谓此不足以咎栁永也惟一时士大夫妆防湖山流连景物竟忘中原爲可恨耳【寉林玉露】
　　金主亮亦能词其待月鹊桥仙云停杯不举停歌不发等候银蟾出海不知何处片云来做许大通天障碍虬髯撚断星眸睁裂惟恨劒锋不快一挥截断紫云腰仔细看嫦娥体态俚而实豪其咏雪昭君怨云昨日樵邨渔浦今日琼川银渚山色卷帘看老峰峦锦帐美人贪睡不觉天孙翦水惊问是杨花是芦花则又诡而有致矣【艺苑雌黄】
　　密国公完顔璹宗室之才隽明昌中禁诸王不得与外人交故能穷日力于书而一时文士亦时至其门藏书甚富与中秘等其如庵小藳有临江仙青玉案可歌也【金史论畧】
　　呉彦髙在防宁府遇一老姬善琵琶者自言故宋棃园旧籍彦髙对之凄然爲赋春从天上来词云海角飘零叹汉苑秦宫坠露飞萤梦回天上金屋银屏歌吹竞举青冥问当时遗谱有絶艺鼓瑟湘灵促哀弹似林莺呖呖山溜泠泠棃园太平乐府醉几度春风鬓发星星舞彻中原尘飞沧海风雪万里龙庭写清笳幽怨人憔悴不似丹青酒微醒一轩凉月灯火青荧宁宗庆元间三山郑中卿随张贵谟出使北地闻有歌之者归而述之元遗山曰曽见王防御公玉说此词句句用琵琶故实引据甚明惜不能记忆矣【古今词话】
　　先公在燕山日偶赴北人张总侍御家集出侍儿佐酒中有一人进止温雅意状摧抑可怜问其姓名乃宣和殿小宫姬也坐客翰林直学士呉彦髙作人月圆词纪之云南朝千古伤心地曽唱后庭花旧时王谢堂前燕子飞入人家恍然一梦仙肌胜雪宫鬓堆鸦江州司马青衫泪湿同是天涯举座凄然有挥涕者【洪迈】
　　彦髙在张侍御座上赋人月圆词时宇文叔通亦赋念奴娇先成而颇近俚鄙及见彦髙作茫然自失自后人有求作乐府者叔通即批云呉郎近以乐府髙天下可徃求之【中州乐府】
　　朩兰花慢惟栁耆卿清明词得音调之正盖倾城盈盈欢情皆于第二字中藏韵近见呉彦髙中秋词云敞干门万户瞰沧海烂银盘对沆瀣楼髙储胥鴈迥坠露生寒防干眺河汉外送湿云尽去众星干丹桂霓裳缥缈似闻杂佩珊珊长安底处髙城人不见路漫漫叹旧日心情如今容鬓痩沈愁潘幽欢纵容易得奈佳期动是隔年看归去江湖一叶浩然对景垂竿所用防干长安幽欢等字亦不失韵然后段起句又异常体元遗山集中此调凡九首内五首两处用韵亦未爲全知者【词品】金九主百一十八年间独蔡松年丞相乐府与呉彦髙东山乐府脍炙艺林推爲呉蔡体松年尉迟杯有梦似花飞人归月冷一夜小山新怨之句其子珪字正甫即萧眞卿所谓金源文派断以蔡正甫爲宗者乃其乐府仅见一江城子附萧闲公集后何文人之词阙如也【竹坡丛话】
　　蔡松年小词喜银屏小语私分麝月春心一防麝月茶名麝言香月言圆也或说麝月是画睂香煤亦通但下不得分字又党懐英茶词红莎绿蒻春风饼趁梅驿来云岭金自明昌大定时文物已埒中国而制茶之精如此风味亦何减宋人【词品】
　　乐府推呉彦髙蔡伯坚爲呉蔡体实皆宋儒也不当于金源文派列之当断自蔡正甫爲宗党竹谿次之赵闲闲又次之余倡此论一时无异议云【萧眞卿】
　　蔡正甫江城子云鹊声迎客到庭除问谁欤故人车干里归来尘色满征裾珍重主人留客意奴白饭马青刍东城入眼杏千株雪糢糊俯平湖与子花间随兮倒金壶归报东垣诗社友曾念我醉狂无乃爲王季温自北都归过三河坐中赋也【中州集】
　　党懐英文似欧阳不爲竒险语诗如陶谢奄有魏晋风少同辛幼安师事蔡丞相伯坚爲其所识拔筮仕决以蓍辛得离南归党得坎遂留事金有竹谿词【中州乐府】金源文派不过诗词家耳赵周臣尝集党承旨路司諌赵黄山刘之昂尹无忌王逸宾周德卿七人目爲明昌词人雅制刻木以传【元儒考畧】
　　王庭筠字子端读书黄华山寺好赋梅花引髙宪字仲常庭筠之甥有舅氏风亦好赋梅花引后改名贫也乐【词统】
　　宇文太学虚中蔡丞相伯坚蔡太常珪党承旨懐英赵尚书秉文王内翰庭筠其所制乐府大旨不出苏黄之外要之直于宋而伤浅质于元而少情也【中州乐府】
　　宋开禧中金将赫舎哩子仁驻兵濠梁命小刘之昂赋上平南词书壁云虿锋揺螳臂振旧盟寒恃洞庭彭蠡狂澜天兵小试万蹄一饮楚江干捷书飞奏九重殿春满长安舜山川周礼乐唐日月汉衣冠洗五州妖气关山已平全蜀风行何用一泥丸有人传喜日边路都护先还事载齐东野语按子仁破宋兵史书之矣何以词品曰元将赫舎哩子仁也胡应麟笔丛力驳用修之误谓当在张浚用兵符离时又云赫舎哩本姓金元人无此姓其说实无据惟蒋一葵外纪载韩侂胄欲伐金金将驻兵濠梁命小刘之昂作上平南词则知词品竟谓子仁作者亦悮王世贞宛委余编曰金人姓氏有赫舎哩华言曰髙是赫舎哩即其姓胡之不详于稗史亦犹之杨耳【古今词话】
　　金人乐府称邓干江望海潮爲第一其词云云雷天堑金汤地险名藩自古皋兰营屯绣错山形米聚襟喉百二秦关鏖战血犹殷见阵云冷落时有雕盘静塞楼头晓月依旧玉弓弯看看定逺西还有元戎阃令上将斋坛区脱昼空兜铃夕解甘泉又报平安吹笛虎牙闲且宴陪珠履歌按云鬟招取英灵毅魄长绕贺兰山此词全歩骤沈公述上王君贶一首而繁缛雄壮何啻十倍过之不止出蓝巳也【词品】
　　王予可字南云本军校子南渡后居郾城麻九畴知几张防伯玉与之游甚狎年三十余大病后忽能作诗文与之纸輙书数百言散漫无首尾遇宋讳亦时避之询以故实其应如响稍有条贯随以诞幻语乱之尝赋射虎诗首句云风色偃貂裘即掷笔云此虎来矣其宫词云翠雀啄晴苔醉后句云一壶天地醒眠小乐府句云唾尖绒舌澹红甜词意隽上无尘俗气时李子迁赠以诗云石鼎夜聮诗笔健布囊春醉酒钱麤亡后复有见之淮上者或云忠义神仙也【中州乐府】
　　王予可明昌时人或传其仙去事不可知其生查子云夜色静明河风好来千里水殿谪仙人皓齿清歌起前声金斚中后调银河底一夜岭头云绕徧楼前水词之髙妙飘逸如此固谪仙之流亚也【词品】
　　王正之喜迁莺爲别内作也词云东楼欢宴记遗簪绮席题诗纨扇月枕双敧云牕同梦相伴小花深院旧欢顿成陈迹翻作一番新怨素秋晚听阳关三叠一尊相饯留恋情缱绻红泪洗妆雨湿棃花面鴈足关河马头星月西去一程程逺但愿此心如旧天也不违人愿再相见把生涯分付药炉经巻纒緜凄惋殊令人不能爲懐【尧山堂外纪】
　　博陵县有郝仙女庙仙女魏青龙中人年及笄姿色姝丽采苹水中苍烟白雾俄失所在其母哀求水滨愿言一见良久异香袭人隐约于波渚间曰儿以灵契托迹绡宫阴主是水府世缘已断无用悲悒而今而后使乡社田蚕岁宜有感而通乃爲吾验后人立庙祀之王正之题喜迁莺词云汀洲苹满记翠笼采采相将邻媛苍渚烟生金支光烂人在雾绡鲛馆小鬟顿成云散罗韤凌波不见翠鸾逺但清溪如镜野花留钿情睠惊变现身后神功丝满呉蚕茧汉女菱歌湘妃瑶瑟香动倚云层殿彤车载花一色醉尽碧桃清宴故山晚叹流年一笑人间飞电【词品】
　　王特起贺人生第三子叠用三字作喜迁莺词云古今三絶惟郑国三良汉家三杰三俊才名三儒文学更有三君清节争似一门三秀三子三孙竒崛人总道赛蜀郡三苏河东三薛欢惬况正是三月风光好倾杯三百子并三贤孙齐三少俱笃三余事业文既三冬足用名即三元髙掲亲朋庆看宠加三锡礼膺三接此等语意即福唐体之变调也【古今词话】
　　正大末冯子骏奉命北使见留不屈割防髯羁管丰州二年乃还天兴初京城防投井死劲骨正气可与洪忠宣文信国并传其所作玉楼春临江仙诸词亦不减天涯池馆雨过霞明之句也【中州乐府】
　　刘仲尹龙山词盖叅涪翁而得法者草堂中与刘迎词并入选皆金昌词人也【词统】
　　元遗山从郝天挺游六年学成闲闲公以书招至之爲延誉公卿间及登第出公之门正大甲申诸公坐政府有从外至者诵遗山所作秦王破窦建德降王世充露布公顾左右曰人言我党元子诚党之邪【金源言行録】正大中狂僧李菩萨于十月间洒酒作花开牡丹二株遗山爲赋满庭芳一时传诵【锦机集】
