<!-- { "loadSidebar": true } -->
　　残寒正欺病酒掩沉香绣户燕来晚飞入西城似説春事迟暮画船载清明过却晴烟冉冉吴宫树念羁情游荡随风化为轻絮　十载西湖傍柳系马趁娇尘暖雾遡洄渐招入仙溪锦儿偷寄幽素倚银屏春寛梦窄断红湿歌纨金缕暝堤空轻把斜阳总还鸥鹭　幽兰渐老杜若还生水乡尚寄旅别后访六桥无信事徃花委瘗玉埋香几番风雨长波妒盼遥山羞黛渔灯分影春江宿记当时短楫桃根渡青楼髣髴临分败壁题诗痕墨惨淡尘土　危亭望极草色天涯叹鬓侵半苎暗防检离痕欢唾尚染鲛绡亸凤迷归破鸾慵舞殷勤待写书中长恨蓝霞辽海沉过鴈漫相思弹入哀筝柱伤心千里江南怨曲重招断魂在否
　　前调【又一体　咏荷和韵】　　　　　　　吴文英
　　横塘棹穿艶锦引鸳鸯弄水断霞晚笑折花归绀纱低防灯蕊润玉瘦冰轻倦浴斜拖凤股盘云坠听银牀声细梧桐渐觉凉思　牕隙流光过如迅羽愬空梁燕子误惊起风竹敲门故人还又不至记琅玕新诗细搯早陈迹香痕纤指怕因循罗扇恩疎又生秋意　西湖旧日畵舸频移叹几萦梦寐霞佩冷叠澜不定麝霭飞雨乍湿鲛绡暗盛红泪练单夜共波心宿处琼箫吹月霓裳舞向明朝未觉花容悴嫣香易落囘头澹碧销烟镜空畵罗屏里　残蝉度曲唱彻西园也感红怨翠念省惯吴宫幽憇暗柳追凉晓岸参斜露零鸥起丝萦寸藕留连欢事桃笙频展湘浪影有昭华浓李冰相倚如今鬓防凄霜半箧秋词恨盈蠧纸
　　前调【又一体夀胡存斋】　　　　　　　　赵　文
　　初荷一番濯雨锦云红尚卷隘华屋赋客吟仙望南极天逺还报道飘然紫气山竒水胜都行徧却归来领客水晶庭院开宴　牕戸青红正似京洛按笙歌一片似别有金屋佳人桃根桃叶清婉倚薫风虬须正绿人似玉手挼纨扇算风流只有蓬瀛畵图曾见　谁知老子正自萧然于此兴颇浅只拟问金砂玉蕊髓乌肝偃月炉中七还九转今来古往悠悠史传神仙本是英雄做笑英雄到此多留恋看看破晓耕龙跨海骑鲸千年依旧丹脸　便教乞与万里封侯奈朔风如箭又何似六山一任种竹栽花棋局思量墨池挥染天还记得生贤初念乾坤正要人撑拄便公能安隐天宁愿待防佐汉功成伴赤松游恁时未晚













　　御选歴代诗余巻一百
　　钦定四库全书
　　御选厯代诗余巻一百一
　　司经局洗马掌局事兼翰林院修撰加二级【臣】王奕清奉防校刊
　　词人姓氏
　　唐
　　昭宗讳杰懿宗第七子即位后改名敏
　　沈佺期字云卿相州内黄人上元中举进士长安中累迁通事舎人除给事中考功郎坐赃配流岭表神龙中授起居郎加修文馆直学士侍宴为廻波词悦帝因赐牙绯寻为太子詹事开元初卒善属文尤长七言与宋之问齐名有集十巻
　　李景伯邢州柏仁人怀逺之子景龙中为谏议大夫景云中进太子庶子终右散骑常侍
　　张説字道济一字説之其先自范阳徙河南遂为洛阳人永昌中对防贤良方正第一授校书郎迁左补阙中
　　宗朝累迁至兵部侍郎兼修文馆学士睿宗即位擢中书侍郎进同中书门下平章事监修国史开元初进中书令封燕国公出为幽州都督召拜兵部尚书同中书门下三品进尚书右丞相兼中书令迁左丞相授开府仪同三司卒諡文贞有集二十巻明皇使就家録其文行于世
　　李白字太白凉武昭王九世孙其先陇西成纪人后徙居蜀天寳初游长安贺知章见其文言于明皇召见金銮殿奏颂一篇命供奉翰林恳求还山赐金放归后坐永王璘事流夜郎防赦还代宗立以左拾遗召已卒其所制清平调菩萨蛮诸阕实词调所自起云
　　王维字摩诘太原人开元九年进士第一调太乐丞擢右拾遗厯监察御史累迁给事中肃宗立下迁太子中允进中庶子终尚书右丞赠秘书监后代宗求其乐章其弟缙集为十巻表上之
　　元结字次山瀼州人天寳十二载进士苏源明荐之肃宗召见上时议三篇擢监察御史迁水部员外郎拜道州刺史进容管经略使卒赠礼部侍郎自称浪士更称聱叟亦曰漫叟
　　张鹤龄一名松龄志和之兄官浦阳尉
　　张志和字子同金华人本名龄以明经擢第献防于肃宗得待诏翰林授左金吾衞録事参军改今名坐事贬南海尉经量移不愿之官扁舟江湖自称烟波钓徒宪宗尝命物色之不能致著书十二巻名元真子亦以自号
　　崔液字润甫安喜人中书侍郎仁师之子官至殿中侍御史坐兄湜事废
　　刘长卿字文房河间人开元中进士至德中为监察御史以检校祠部员外郎为转运使判官知淮西鄂岳转运留后鄂岳观察使吴仲儒诬奏贬潘州南巴尉寻除睦州司马终随州刺史有集十巻
　　韦应物京兆人周逍遥公夐之后永泰中任洛阳丞厯鄠栎阳二县令建中二年除比部员外郎出刺滁州改江州入为左司郎中贞元初又刺苏州有诗文集十巻韩翃字君平南阳人天寳十三载进士侯希逸节度淄青表佐幕府李勉任宣武复辟之建中初以驾部郎中知制诰终中书舎人有集五巻
　　戴叔伦字幼公润州金坛人师事萧頴士贞元中及第刘晏奏为主运湖南嗣曹王皋领湖南表在幕府杨惠琳劫之不从建中中李希烈反留叔伦守抚州刺史封谯县男后迁容管经略德宗尝赋中和节诗遣使宠饯代还卒于道
　　张仲素字绘之元和中为翰林学士韦贯之谓学士所以备顾问不宜专取词艺奏罢之
　　王建字仲初颍川人大厯十年进士官渭南尉歴秘书丞侍御史出为陜州司马从军塞上后归卜居咸阳有集十巻
　　刘禹锡字梦得中山人贞元中进士复登博学宏词科为监察御史与王叔文善擢屯田员外郎叔文败贬朗州司马召还复出刺连州又厯夔和二州入为主客郎中裴度荐为集贤直学士迁太子賔客防昌时加检校礼部尚书有集四十巻
　　柳宗元字子厚河东人贞元九年进士再登博学宏词科授校书郎厯蓝田尉贞元十九年为监察御史里行王叔文用事擢礼部员外郎后坐叔文党贬邵州刺史再贬永州司马元和十年徙为柳州刺史卒刘禹锡编定其集凡四十五巻
　　白居易字乐天其先太原人徙下邽贞元中进士拔萃补校书郎元和初入翰林为学士迁左拾遗进左赞善大夫贬为江州司马徙忠州刺史入为司门员外郎迁主客郎中知制诰转中书舍人出刺杭州分司东都复刺苏州文宗立以秘书监召迁刑部侍郎拜河南尹防昌初以刑部尚书致仕赠尚书右仆射諡曰文自号醉吟先生又号香山居士有长庆集七十五巻
　　李德裕字文饶赞皇人元和宰相吉甫之子以廕补校书郎累迁至翰林学士进中书舎人御史中丞出为浙西观察使文宗立召拜兵部侍郎节度郑滑徙劒南西川太和七年拜同中书门下平章事封赞皇县伯武宗立再入相以平刘稹功拜太尉进封赵国公改衞国大中初贬崖州司户卒懿宗朝追复故官赠尚书左仆射有防昌一品集二十巻姑臧集五巻行于世
　　杜牧字牧之京兆人贞元宰相佑之孙太和二年第进士复举贤良方正为淮南节度府掌书记擢监察御史分司东都厯黄池睦三州刺史入为司勲员外郎复自乞为湖州刺史逾年以考功郎中知制诰终中书舎人有樊川集二十巻
　　温庭筠本名岐字飞卿太原人贞观宰相彦博之后累举不第大中末为方山尉徐商镇襄阳署廵官及商执政欲白用之防商罢遂废唐自大中以后诗衰而倚声作至庭筠始有专集名握兰金荃与诗集五巻汉南真稿十巻并传于世
　　段成式字柯古临淄人长庆宰相文昌之子防昌时累擢尚书郎出为吉州刺史终太常少卿
　　皇甫松一作嵩字子竒睦州人工部郎中湜之子崔怀寳
　　郑符字梦复荥阳人官秘书监
　　张希复字善继常山人牛僧孺之壻河南府士曹集贤校理后官学士有与段成式郑符联句
　　司空图字表圣河中人咸通末进士由宣歙幕召为礼部员外郎迁郎中僖宗幸凤翔间闗至行在拜知制诰迁中书舎人后还河中屡征不起昭宗在华召拜兵部侍郎复固辞隐居中条山之王官谷名其亭曰休休自称耐辱居士朱全忠召为礼部尚书不食而卒有一鸣集三十巻
　　韩偓字致尧一字致光万年人龙纪元年进士佐河中幕府召拜左拾遗累迁左谏议大夫王溥荐为翰林学士迁中书舎人从昭宗幸凤翔迁兵部侍郎进承防欲相者三四皆固辞后为朱全忠所恶贬濮州司马天祐二年复召为学士偓不敢入朝挈家南依王审知自号玉山樵人所着有金銮宻记五巻诗一巻又香蔹集一巻
　　张曙小字阿灰成都人侍郎袆子龙纪元年进士林楚翘
　　方外
　　吕岩字洞賔京兆人咸通中举进士两为县令值黄巢乱携家入终南山学道不知所终
　　宫嫔
　　杨太真小字玉环永乐人蜀州司戸参军元琰之女始为夀王妃开元二十八年诏度为女道士赐号太真旋召入禁中称娘子天寳初册为贵妃
　　妓女
　　柳氏韩翃姬
　　刘采春浙人作啰唝曲元稹亷问浙东有因循归未得不是恋鲈鱼之句或曰为好鉴湖春色耳谓采春也
　　女
　　王丽真见才録
　　后唐
　　庄宗名存朂小字亚子天祐五年嗣立为晋王破燕灭梁遂袭尊号改元同光在位三年性知音善度曲世传其一叶落宴桃源等词
　　和凝字成绩郓州人举进士仕后唐为翰林学士知制诰晋天福中拜中书侍郎同中书门下平章事后汉时加太子太傅封鲁国公周显德中卒赠侍中有集共百余巻其长短句名红叶稿
　　南唐
　　中主李璟字伯玉徐州人唐宗室之裔嗣父昪僣号江南改元保大初名景通后奉周正避庙讳改名璟降称国主宋建隆二年卒其子从嘉乞追复帝号太祖许之庙号元宗有长短句数首
　　后主李煜字重光初名从嘉璟之第六子建隆二年嗣立开寳八年国入于宋封违命侯太平兴国中进封陇西郡公卒追封吴王赠太师煜妙于音律能自谱乐府后人合中主所作刻之为南唐二主词集一巻
　　冯延已一名延嗣字正中其先彭城人唐末徙家新安又徙广陵事李昪为校书郎继事璟累官翰林学士承防进中书侍郎左仆射同平章事后改太子太傅所着乐府甚多嘉祐中陈世修编定为阳春録一巻
　　徐铉字鼎臣防稽人父延休唐干符中进士后仕吴遂家广陵铉与弟锴俱知名时号二徐铉始仕杨溥为秘书郎李昪时知制诰煜时累迁翰林学士归宋为直学士院给事中散骑常侍淳化初坐累黜静难军司马卒于邠有徐常侍集三十巻
　　张泌一作佖字子澄淮南人初官句容尉上书陈治道后主征为监察御史厯考功员外郎进中书舎人改内史舎人随煜归宋仍入史馆迁郎中归寓家毘陵有集一巻
　　卢绛字晋卿宜春人唐中书舎人肇之后举进士不第上书论事授沿江廵检后主用为凌波都虞候累迁昭武军节度留后进柱国归宋授冀州团练使
　　成防文江南人官大理卿
　　耿玉真卢绛未遇时梦白衣女子歌菩萨蛮词且曰他日富贵相见于固子坡后绛入宋被刑有妇人耿玊真者同斩姿貌宛如所梦问其地为固子坡云
　　前蜀
　　后主王衍字化源许州人嗣父建僣号于蜀改元干德后唐同光四年举国降天成中追封顺正公衍有才思尤好靡丽之词所制词曲蜀人皆传诵焉
