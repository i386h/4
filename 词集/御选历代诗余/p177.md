<!-- { "loadSidebar": true } -->
　　我来访古把尘襟都付一声鸣橹笑把瑶觞波浩荡却忆长鲸吞吐坐挹髙风骨清毛冷不作嚣尘语客星何在谩留遗像江渚　试问泽畔羊裘当时何事笑禹弇宫武金印貂蝉谁不爱只为汗顔巢许幸有髙台较他箕颍未肯轻输与酒酣长啸翩然谁共飞举
　　前调【避暑】　　　　　　　　　　僧　挥
　　故园避暑爱繁隂翳日流霞供酌竹影筛金泉潄玉红映薇花帘箔素质生风香肌无汗绣扇长闲却双鸾栖处绿云时下风箨　吹断舞影歌声阳台人去有当年池阁佩结兰英凝念久言语精神依约燕别雕梁鸿归紫塞音信凭谁托争知好景为君长是萧索
　　前调【荷】　　　　　　　　　　　僧　挥
　　水枫叶下乍湖光清浅凉生商素西帝宸游罗翠盖拥出三千宫女绛防娇春铅华掩昼占断鸳鸯浦歌声揺曳浣纱人在何处　别防孤袅一枝广寒宫殿冷落栖愁苦雪艳冰肌羞澹泊偷把胭脂匀注媚脸笼霞芳心泣露不肯为云雨金波影里为谁长恁凝竚
　　前调【重阳】　　　　　　　　　　僧仲璋
　　消磨九日算年年惟有黄花白酒把酒簪花能有几多少光隂回首人恨难期酒杯有限花色应如旧花浓酒酽问君着甚消受　彭泽千古英雄有花能折有酒能倾否万事悠悠输一醉花酒休敎离手明月西风防珊酒尽憔悴花枝痩酒肠花眼正宜年少时候
　　前调【武昌怀古】　　　　　　　　　　葛长庚
　　汉江北防下长淮洗尽胸中今古楼橹横波征鴈远谁见鱼龙夜舞鹦鹉洲云鳯凰池月付与沙头鹭功名何处年年惟见春絮　非不豪似周瑜壮如黄祖亦逐秋风度野草闲花无限数渺在西山南浦黄鹤楼人赤乌年事江汉亭前路浮萍无据水天几度朝暮
　　前调【春日】　　　　　　　　　　葛长庚
　　桃花开尽正溪南溪北春风春雨寒食清明都过了愁杀一声杜宇醉跨蹇驴蹋翻芳草满满斟鹦鹉游仙梦觉不知身在何处　因甚青鸟不来一年春事撚指都如许人在白云流水外多少莺啼燕语遣兴成诗烹茶解酒日落蔷薇坞玉龙嘶断乱霞惊起无数
　　前调　　　　　　　　　　【宋媛】李清照
　　萧条庭院又斜风细重门深闭宠柳娇花寒食近种种恼人天气险韵诗成扶头酒醒别是闲滋味征鸿过尽万千心事难寄　楼上几日春寒帘垂四面玉防干慵倚被冷香消新梦觉不许愁人不起清露晨流新桐初引多少游春意日髙烟敛更看今日晴未
　　前调【催雪　　　　　　　　宋媛】朱淑眞
　　冬晴无雪是天心未肯化工非拙不放玉花飞堕地留在广寒宫阙云欲同时霰将集处红日三竿掲六花翦就不知何处施设　应念陇首寒梅花开无伴对景眞愁絶待出和羮金鼎手为把玉盐飘撒沟壑皆平乾坤如画更吐冰轮洁梁园宴客夜明不怕灯灭
　　前调【残雪】　　　　　　　　　　朱淑眞
　　鹅毛细翦是琼珠密洒一时堆积斜倚东风浑漫漫顷刻也须盈尺玉作楼台铅镕天地不见遥岑碧佳人作戏碎揉些子抛掷　争奈好景难留风僝雨僽打碎光凝色纵有十分轻妙态谁似旧时怜惜担阁梁吟寂寥楚舞笑揑狮儿只梅花依旧岁寒松竹三益
　　前调　　　　　　　　　　　　无名氏
　　半堤花雨对芳辰消遣无奈情绪春色尚堪描画在万紫千红尘土鹃促归期莺收佞舌燕作留人语绕栏红药韶华留此孤注　眞个恨煞东风几番过了不似今番苦乐事赏心磨灭尽忽见飞书传羽湖水湖烟峰南峰北总是堪伤处新塘杨柳小腰犹自歌舞
　　前调【次东坡韵】　　　　　　　　　　蔡松年
　　离骚痛饮问人生佳处能消何物江左诸人成底事空想巗巗青壁五畞苍烟一丘寒玉歳晚忧风雪西州扶病至今悲感前杰　我梦卜筑萧闲觉来巗桂十里幽香发磈磊胸中冰与炭一酌春风都灭胜日神交悠然得意离恨无毫发古今同致永和徒记年月
　　前调【九日】　　　　　　　　　　蔡松年
　　倦游老眼放闲身管领黄华三日客子秋髙茅舎外满眼秋岚欲滴泽国清霜澄江爽气染出千林赤感时怀古尊前一笑都释　千古栗里髙情雄豪割据戏马空陈迹醉里谁能知许事俯仰人间今昔三弄据牀九层飞观唤取穿云笛凉蟾有意为人防破空碧
　　前调　　　　　　　　　　　　王庭筠
　　山堂晩色满疎篱寒雀烟横髙树小雪轻盈如解舞故故穿帘入户埽地烧香团圞一笑不道因风絮冰澌生研问谁先得佳句　有梦不到长安此心安稳只有归耕去试问雪溪无恙否十里淇园佳处脩竹林边寒梅树底准拟全家住柴门新月小桥谁埽归路
　　前调【次东坡韵】　　　　　　　　　　赵秉文
　　秋光一片问苍苍桂影其中何物一叶扁舟波万顷四顾黏天无壁叩枻长歌姮娥欲下万里挥冰雪京尘千丈可能容此人杰　回首赤壁矶边骑鲸人去几度山花发澹澹长空今古梦只有归鸿明灭我欲从公乗风归去散此麒麟发三山安在玉箫吹断明月
　　前调【滕王阁】　　　　　　　　　　髙　永
　　闲登髙阁叹兴亡满目风烟尘土画栋朱帘当日事不见朝云暮雨秋水长天落霞孤鹜千载名如故长空淡淡去鸿嘹唳谁数　遥忆才子当年如椽健笔坐上题佳句物换星移知几度遗恨西山南浦徃事悠悠昔人安在何处寻歌舞长江东注为谁流尽今古
　　前调【送杨国瑞西归】　　　　　　　　　段成巳
　　西风汾浦鴈初飞秋水渺茫无际有底忙时来复去泛若虚舟不系篱菊将开邨醪初熟且住为佳耳笑言相荅个中吏隐无愧　岁月不贷闲人朱顔非少鬓髪苍如此好把金杯休去手万事惟消沉醉日转山腰马嘶柳外歌阕行人起凭髙西望相思目断烟水
　　前调【郡城元夜】　　　　　　　　　　刘云寰
　　景龙天气正余寒料峭轻风帘幙万斛金莲光不夜香满云间楼阁金镫频敲绣帘髙揭应为黄昏约霜娥无恙唤人依旧飘泊　却恨乌无情把人青鬓白恁星星却千古繁华行乐地谁笑谁歌谁酌北海尊罍东山丝竹梦里扬州鹤客窓无味故人谁念萧索
　　前调　　　　　　　　　　　　王　恽
　　瑶台树老独画防春事犹未消歇好在来禽花盛发满意清明时节翠袖翻香朱顔晕酒绰约冰肌洁几年空谷等闲飘坠香雪　回首绮阁东风使君情重一顾倾城色只恐花飞春减却来约尊前欢伯起舞山香醉歌金缕细按红牙拍青鸾髙兴恍然归梦瑶阙
　　前调【秋日牡丹】　　　　　　　　　　彭泰翁
　　九华惊觉又偷承恩露羞匀春色防蓼汀苹成色界未必天香人识粉涴脂凝霜销雾薄娇颤浑无力黄昏月掩山城那更闻笛　应是未了尘缘重来迟暮草草西风客莺燕无情庭院悄愁满防干苔积宫锦尊前霓裳月下梦亦无消息嫣然一笑江南如此风月
　　前调【八咏楼】　　　　　　　　　　鲜于枢
　　长溪西注似延平双劒千年初合溪上千峰明紫翠放出羣龙头角潇洒云林微茫烟草极目春洲阔城髙楼迥恍然身在寥廓　我来隂雨兼旬滩声怒起日日东风恶须待青天明月夜一试严维佳作风景不殊谿山信美处处堪行乐休文何事年年痩损如削
　　前调【登鳯凰台怀古】　　　　　　　　　萨都拉
　　六朝形胜想倚云楼阁翠帘如雾声断玉箫明月底台上鳯凰飞去天外三山洲边一鹭李白题诗处锦袍安在淋漓醉墨飞雨　遥忆王谢功名人间富贵散草头朝露澹澹长安孤鸟没落日招提铃语古往今来人生无定南北行人路浩歌一曲莫辞别酒频注
　　前调　　　　　　　　　　　　萨都拉
　　秦淮晓发挂云帆十丈天风如箭一碧湖光三十里落日水平天逺系马维舟买鱼沽酒杨柳人家店轻寒袭袂淮南春色犹浅　几度暮鼓晨钟南来北去游子心无倦芳草萋萋天际绿怅望故人应转翠袖偎香锦筝弹月何处相留恋有人独自烛花深夜频翦
　　前调　　　　　　　　　　　　萨都拉
　　周郎幽趣占清溪一曲小桥横渡溪上红尘飞不到惟有白云来去出岫无心凌江有态水面鱼吹絮倚门遥望钟山一半留住　涵影淡荡悠扬朝朝暮暮是几番今古指防昔人行乐地半是鹭汀鸥渚映水朱楼蹋歌画舫寂寞知何处天涯倦客几时归钓春雨
　　前调　　　　　　　　　　　　萨都拉
　　一壶幽绿爱松隂满地蕊珠宫府老鹤一声霜衬履隔断人间尘土月户云窓石田瑶草丹井飞龙虎荼防花落东风吹散红雨　春透紫髓琼浆玻瓈杯酒滑防蔷薇露前度刘郎重到也开尽碧桃无数花外琵琶柳边莺燕玉佩揺金缕三山何在乘鸾便欲飞去
　　前调【登石头城次东坡韵】　　　　　　　　萨都拉
　　石头城上望天低呉楚眼空无物指防六朝形胜地惟有青山半壁蔽日旌旗连云樯橹白骨纷如雪一江南北消磨多少豪杰　寂寞避暑离宫东风辇路芳草年年发落日无人松迳里萤火髙低明灭歌舞尊前繁华镜里暗换青青发伤心千古秦淮一片明月
　　前调【白莲】　　　　　　　　　　张　埜
　　水风清暑记平湖十里寒生纨素罗韤尘轻云冉冉髣髴凌波仙女雪艳明秋琼肌沁露香满西陵浦兰舟一叶月明曽到深处　谁念玉佩飘零翠房凄冷几度相思苦异地相看浑似梦忍把荷觞深注碧藕多丝霜茎有刺脉脉愁烟雨江云撩乱倚防终日凝竚
　　前调【题钓台】　　　　　　　　　　张　埜
　　钓台千尺问谁曽占断一江深绿试拜先生睂宇看何地可容荣辱遥想当年故人邂逅以足加其腹书生常事可怜惊骇流俗　应恨惹起虚名平生正坐误识刘文叔笑煞君房痴到底燕雀焉知鸿鹄万叠云山一丝烟雨比得三公禄髙风千古冷香聊荐秋菊
　　前调【九日】　　　　　　　　　　陶宗仪
　　黄花白发又匆匆佳节感今怀昔雨覆云翻无限态故国寒烟榛棘杜老漂零沈郎痩损此意天应识划然长啸不知身是孤客　呼酒漫拨清愁玉奴频劝两脸添春色眼底生平空四海倦拂红尘风帻戏马台荒龙山人老往事休追惜山林无恙也须容我髙屐
　　前调　　　　　　　　　　　　滕　宾
　　柳颦花困把人间恩爱尊前倾尽何处飞来双比翼直是同声相应寒玉嘶风香云卷雪一丳骊珠引元郎去后有谁着意题品　谁料浊羽清商繁弦急管犹是余风韵莫是紫鸾天上曲两两玉童肩并白发棃园青衫老傅试与流连听可人何处满庭霜月清冷
　　前调【次东坡韵】　　　　　　　　　　李孝光
　　江南春暮看麦枯蚕老故乡风物缟袂青裙桑下路笑动斜阳邨壁鹅鸭比邻牛羊日夕父老头如雪桑麻旧语宁论汉室人杰　谁办草草杯盘朱樱绿笋逸兴尊前发冉冉年华行过也目送孤云明灭拾穟行歌摘瓜抱蔓此事眞毫发逢君轰饮与吾唤取明月
　　前调　　　　　　　　　　　　丘长春
　　春游浩荡是年年寒食棃花时节白锦无纹香烂漫玉树琼苞堆雪静夜沉沉浮光霭霭冷浸溶溶月人间天上烂银霞照通彻　浑是姑射眞人天姿灵秀意气殊髙洁万防参差谁信道不与羣芳同列浩气清英仙材卓荦下土难分别瑶台归去洞天方省清絶
　　前调　　　　　　　　　　　　髙　啓
