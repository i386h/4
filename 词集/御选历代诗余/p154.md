<!-- { "loadSidebar": true } -->
　　晩云收正柳塘烟雨初休燕子未归侧侧轻寒如秋小栏外东风软透绣帏花宻香稠江南逺人何处鹧鸪啼破春愁　长记曽陪燕游酬妙舞清歌丽锦纒头殢酒困花十载因谁淹留醉鞭拂面归来晩望翠楼帘卷金钩佳防阻离情正乱频梦扬州
　　尾犯
　　【又一体双调九十五字】
　　尾犯　　　　　　　　　　　　柳　永
　　夜雨滴空堦孤馆梦回情绪萧索一片闲愁想丹青难貌秋渐老蛩声正苦夜将防灯花渐落最无端处忍把良宵只恁孤眠却　佳人应怪我自别后寡信轻诺记得当时翦香云为约甚时向幽闺深处按新词流霞共酌再同欢笑肻把金玉珍珠博
　　白雪
　　【又一体双调九十五字】
　　白雪【雪】　　　　　　　　　　　杨无咎
　　檐收雨脚云乍敛依旧又满长空纹蜡焰低熏鑪烬冷寒衾拥尽重重隔帘栊听撩乱扑漉春虫晓来见玉楼珠殿恍若在蟾宫　长爱越水泛舟蓝闗立马画图中怅望几多诗意无句可形容谁与问已经三白忒是报年丰未应真个情多老却天公
　　双瑞莲
　　【双调九十五字与双头莲无渉】
　　双瑞莲【竝头莲】　　　　　　　　　赵以夫
　　千机云锦里看竝蔕新房骈头芳蕊清标艳态两两翠裳霞袂似是商量心事倚緑盖无言相对天蘸水彩舟过处鸳鸯惊起　缥缈漾影揺香想刘阮风流双仙姝丽闲情未断犹恋人间欢防莫待西风吹老荐玉醴碧筒醉清露底月照一襟归思
　　庆清朝慢
　　【双调九十五字】
　　庆清朝慢　　　　　　　　　　文征明
　　天朗气清惠风和畅胜游何似山隂春光自来堪恋一刻千金兰舟初泛画桥春水一篙深烟霏处离离浅草冉冉遥岑　且此傍花随柳柳隂系马花外啭幽禽扰扰蜂黏柳絮蝶绕花心为问朱衣车马何如我白发园林新月上竹枝风动环佩清音
　　塞姑
　　【又一体双调九十五字】
　　塞姑　　　　　　　　　　　　柳　永
　　一声鸡又报残更歇秣马巾车催发草草主人灯下别山路险新霜滑瑶珂响起栖乌金镫冷敲残月渐西风紧襟袖凄裂　遥指白玉京望断黄金阙逺道何时行彻算得佳人凝恨切应念念归时节相见了执柔荑嘉防处沾香雪免鸳衾两恁虚设
　　小圣乐
　　【双调九十五字元好问制莲花曲以授歌者亦名骤雨打新荷】
　　小圣乐　　　　　　　　　　　元好问
　　緑叶隂浓徧池亭水阁偏趁凉多海榴初绽朶朶蹙红罗乳燕雏莺弄语对髙柳鸣蝉相和骤雨过似琼珠乱撒打徧新荷　人生百年有几念良辰美景休放虚过富贫前定何用苦张罗命友邀宾宴赏饮芳醑浅斟低歌且酩酊从教二轮来徃如梭
　　芭蕉雨
　　【双调九十五字】
　　芭蕉雨【梅】　　　　　　　　　　晏　璧
　　角声髙吹梦断月痕尚挂林梢万叶千花似埽緑避红逃让与寒梅独殿还状元宰相当消恁了却残年教人媿煞离骚　富贵等鸿毛纷纷伤春浓李夭桃自是冰魂欲觧漫倩并刀只道乾坤清气怎知他雪虐风饕睡起望北斗防干人间翠羽嘈嘈
　　玉梅香慢
　　【双调九十五字】
　　玉梅香慢【本意】　　　　　　　　无名氏
　　寒色犹髙春力尚怯防律先催梅拆晓日轻烘清风频触疑散数枝残雪嫩英妒粉嗟素艳有蜂蝶全似人人向我依然顿成离　徘徊寸肠万结又因知暗成凝咽撚蕊怜香不禁恨深难絶若是芳心觧语应共把此情细细説泪满防干无言强折
　　征招
　　【又一体双调九十五字】
　　征招【雪】　　　　　　　　　　　赵以夫
　　玉壶冻裂琅玕折骎骎逼人衣袂暖絮涨空飞失前山横翠欲低还又起似妆点满园春意记忆当时剡中情味一溪云水　天际絶人行髙吟处依稀灞桥邻里更翦翦梅花落云阶月砌化工真觧事强勾引老来诗思楚天暮驿使不来怅曲防独倚
　　前调【九日有懐杨守斋】　　　　　　　　周　宻
　　江蓠揺落江枫冷霜空鴈程初到万景正悲秋奈曲终人杳登临嗟老矣问今古清愁多少一梦东园十年心事恍然惊觉　肠断紫霞深知音逺寂寂怨琴凄调短发已无多怕西风吹帽黄花空自好问谁识对花懐抱楚山逺九辨难招更晓烟残照
　　前调【听袁伯长琴】　　　　　　　　　张　炎
　　秋风吹碎江南树石牀自听流水别鹤不归来引悲风千里余音犹在耳有谁识醉翁深意去国情懐草枯沙逺尚鸣山鬼　客里可消忧人间世寥寥几年无此杏老古坛荒把凄凉空指心尘聊更洗傍何处竹边松底共良夜白月纷纷领一天清气
　　前调【答仇山村寄】　　　　　　　　　张　炎
　　可怜张绪门前柳相看顿非年少三径巳荒凉更如今懐抱薄游浑未减满烟水东风残照古调谁弹古音谁赏嵗华空老　京洛染缁尘悠悠意独对南山一笑只在此山中甚相逢不早痩吟心共苦知几度翦灯牎小何时更听雨巴山赋草池春晓
　　声声慢
　　【宋蒋捷赋秋声俱用声字收韵调名本此双调九十五字声作胜者误】
　　声声慢　　　　　　　　　　　周　宻
　　燕泥沾粉鱼浪吹香芳堤十里新晴静惹游丝花邉袅袅扶春多怜漂泊记章台曽挽青青堪爱处是扑帘娇嫩随马轻盈　长是河桥三月做一番晴雪恼乱诗魂带雨沾衣罗襟点点离痕休缀潘郎鬓影怕緑牎年少人惊巻春去翦东风千缕碎云
　　珑四犯
　　【双调九十五字】
　　珑四犯　　　　　　　　　　刘　基
　　白露点珠明河生浪秋光看一半翠衾知夜永梦冷孤馆南楼数声过鴈西池桂花零乱嵗序如何江山若此赢得霜鬓满　伤心慢回愁眼见蛩吟蔓草萤度荒疃泪随黄叶下事逐浮云散沧波滚滚东流去问谁是登楼王粲菊绽篱邉赋归来恐晩

　　御选歴代诗余巻五十九
　　钦定四库全书
　　御选歴代诗余巻六十目録【九十五字】
　　满庭芳【上　又一体】
　　宋徽宗
　　晏几道
　　苏轼【六首】
　　黄庭坚【四首】
　　秦观【四首】
　　晁补之【五首】
　　陈师道
　　李之仪【二首】
　　毛滂【二首】
　　舒亶【三首】
　　赵令畤
　　米芾
　　葛胜仲
　　周紫芝【三首】
　　葛郯【四首】
　　周邦彦【四首】
　　晁端礼【四首】
　　沈防宗【二首】
　　陈瓘
　　向子諲【二首】
　　蔡伸【三首】
　　王庭珪
　　叶梦得【二首】
　　赵长卿
　　刘子翚
　　曽觌
　　辛弃疾【三首】
　　黄公度
　　葛立方【六首】
　　程垓
　　呉儆【二首】
　　袁去华
　　张镃
　　黄机
　　毛幵
　　汪莘【二首】
　　呉潜
　　方岳

　　御选歴代诗余巻六十目録
　　钦定四库全书
　　御选歴代诗余巻六十【九十五字】
　　司经局洗马掌局事兼翰林院修撰加二级【臣】王奕清奉防校刋
　　满庭芳【上】
　　【又一体双调九十五字一名满庭霜一名锁阳台一名潇湘夜雨换头二字间有用韵然无分体也】
　　满庭芳　　　　　　　　　　　宋徽宗
　　寰宇清夷元宵游豫为开临御端门暖风揺曳香气霭轻氛十万勾陈灿烂钧台外罗绮缤纷欢声里烛龙衔耀黼藻太平春　灵鼇擎防岫冰轮逺驾初上祥云照万宇嬉游一视同仁更起维垣大第通宵燕调变良臣从兹庆都俞赓载千载乐昌辰
　　前调　　　　　　　　　　　　晏几道
　　南苑吹花西楼题叶故园欢事重重凭防秋思闲记旧相逢几处歌云梦雨可怜流水各西东别来久浅情未有锦字系征鸿　年光还少味开残槛菊落尽溪桐谩
　　留得尊前淡月西风此恨谁堪共説消愁时緑酒杯中佳期在归时待把香袖看啼红
　　前调【自黄移汝留别】　　　　　　　　　苏　轼
　　归去来兮吾归何处万里家在岷峨百年行乐来日几曽多坐见黄州载闰儿童尽楚语呉歌山中友鸡豚社饮相劝老东坡　云何当逺去人生底事来徃如梭待闲看秋风洛水清波好在堂前细柳应念我莫翦柔柯仍传语江南父老时与晒渔蓑
　　前调【防恩放归阳羡作】　　　　　　　　苏　轼
　　归去来兮清溪无底上有千仞嵯峨画桥西畔天逺夕阳多老去君恩未报空回首弹铗悲歌船头转长风万里归马驻平坡　无何何处是银潢尽处天女停梭问人间何事久戏风波顾问同来穉子应烂汝腰下长柯青衫破羣仙笑我千缕挂烟蓑
　　前调【佳人】　　　　　　　　　　苏　轼
　　香靉雕盘寒生冰筯画堂别是风光主人情重开宴出红妆腻玉圆搓素颈藕丝嫩新织仙裳双歌罢虚檐转月余韵尚悠飏　人间何处有司空见惯应谓寻常坐中有狂客恼乱愁肠报道金钗坠也十指露春笋纤长亲曽见全胜宋玉想像赋髙唐
　　前调　　　　　　　　　　　　苏　轼
　　蜗角虗名蝇头防利算来着甚干忙事皆前定谁弱又谁强且趁闲身未老尽放我些子疎狂百年里浑教是醉三万六千塲　思量能几许忧愁风雨一半相妨又何须抵死説短论长幸对清风皓月苔茵展云幙髙张江南好千钟美酒一曲满庭芳
　　前调【为王长官赋】　　　　　　　　　苏　轼
　　三十三年今谁存者算只君与长江凛然苍桧霜干苦难双闻道司州古县云溪上竹坞松牎江南岸不因送子寕肻过吾邦　枞枞踈雨过风林舞破烟盖云幢愿持此邀君一饮空缸居士先生老矣真梦里相对残釭歌舞断行人未起船鼓已逢逢
　　前调【与刘仲达游南山感旧】　　　　　　　苏　轼
　　三十三年漂流江海万里烟浪云帆故人惊怪憔悴老青衫我自疎狂异趣君何事奔走尘凡流年尽穷途坐守船尾冻相衔　巉巉淮浦外层楼翠壁古寺空嵓歩携手林间笑挽纤纤莫上孤峰尽处萦望眼云水相搀家何在因君问我归歩绕松杉
　　前调【茶】　　　　　　　　　　　黄庭坚
　　北苑龙团江南鹰爪万里名动京闗碾轻罗细琼蕊防生烟一种风流气味如甘露不染尘凡纤纤捧冰甆莹玉金缕鹧鸪斑　相如方病酒银瓶蟹眼波怒涛翻为扶起尊前醉玉頽山饮罢风生两腋醒魂到明月轮邉归来晩文君未寝相对小牎前
　　前调【雪中戯呈友人】　　　　　　　　　黄庭坚
　　风力驱寒云容呈瑞晓来到处花飞徧装琼树春意到南枝便是渔蓑旧画纶竿重横玉低垂今宵里香闺邃馆幽赏事偏宜　风流金马客歌鬟醉拥乌帽斜敧问人间何处鹏运天池且共周郎按曲音防误首已先回同心事丹山路稳长伴防鸾归
　　前调　　　　　　　　　　　　黄庭坚
　　初绾云鬟才胜罗绮便嫌柳巷花街占春才子容易托行媒其奈风流债负烟花部不免差排刘郎恨桃花片片流水惹尘埃　风流贤太守能笼翠羽宜醉金钗且留取垂杨掩映防堦直待朱旛去后从伊便窄韤弓鞵知恩否朝云暮雨还向梦中来
　　前调　　　　　　　　　　　　黄庭坚
　　修水柔蓝新条淡緑翠光交暎虚亭锦鸳霜鹭荷径拾幽苹香度防干屈曲红妆映薄绮踈櫺风清夜横塘月满水净见移星　堪听防雨过媻姗藻荇琐碎浮萍便移转交牀湘簟方屏练霭鳞云旋满声不断檐响风铃重开宴瑶池雪沁山露佛头青
　　前调　　　　　　　　　　　　秦　观
