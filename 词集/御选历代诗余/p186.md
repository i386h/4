<!-- { "loadSidebar": true } -->
　　松江岸侧正乱叶坠红残浪收碧犹记灯寒暗聚簖疎轻入休嫌郭索尊前笑且开顔共倾芳液翠橙丝雾玉葱涴雪嫩黄初擘　与那日新诗换得又防度相逢落潮秋色常是篱边早菊慰渠岑如今谩有江山兴更谁怜草泥踪迹但将身世浮沉醉乡旧游休忆
　　前调【蟹】　　　　　　　　　　　唐艺孙
　　收帆渡口认逺岸夜篝松炬如昼还见沙痕雪外水纹霜后秦宫梦到无肠断望眀河月残疎栁琐牎相对茶边犹记眼波频溜　渐嫩菊初篘緑酒叹风味尊前潇洒如旧防度金橙香雾玉盘纤手清愁小醉凄凉里今生容易消痩草心春浅年年相忆看灯时
　　前调【蟹】　　　　　　　　　　　练恕可
　　西风故国记乍免内黄归梦溪曲还是秦星夜映楚霜秋足无肠枉抱东流恨任年年褪筐防緑草汀篝火芦洲纬箔早寒渔屋　叙旧别芳篘荐玉正香擘新橙清泛佳菊依约行沙乱雪误惊牎竹江湖嵗晚相思逺对孤灯谩怀幽独嫩汤浮眼枯形脱殻断魂重续
　　前调【蟹】　　　　　　　　　　　唐　珏
　　松江舍北正水落晚汀霜老枯荻还见青筐似绣绀螯如防西风有恨无肠断怅东流防番潮汐夜灯争聚防光挂影误投帘隙　更喜荐新篘玉液正半殻含黄一醉秋色纤手香橙风味有人相忆江湖嵗晚听飞雪但沙痕空记行迹至今茶鼎时时犹记眼波愁碧
　　前调【赏桂杨氏小园】　　　　　　　　　张　翥
　　天香万斛尽贮入魏台辟寒金粟谁唤仙娥睡起露妆烟沐翠云裙防黄云韤倚秋风乍惊郎目恨无明月髙烧蜡炬分隂丛緑　深照见凉禽并宿爱揺灔酒杯花影堪掬寸梦丝縁旧约尚堪重续何时卜隠西湖上葺缃荷芳杜为屋小山人逺魂招不来漫歌遗曲
　　前调【赏桂用王介甫金陵懐古韵诗】　　　　　　吴子孝
　　秋光满目喜凉雨初收轻风方肃林里黄金粟缀白檀香簇此花不似人间有试凭防瑶峰青矗淮南小隠天竺余芳赏心宁足　记旧日凡葩枉逐都不比而今酒防歌续天上仙姿佳客纷然临辱折花把酒幽闲境看尊前双鬓仍緑但期世泰兵销无事水濵山曲
　　前调【寄友村居】　　　　　　　　　　张　逸
　　天髙气肃正一派秋声悲吟万木潇洒逺山抹翠澄溪漾玉故人家住残阳外小枫村低低茅屋烟生芦渚霜霑菊浦酒香茶熟　疎篱畔山中野服想竹栏琴韵松牎棋局四壁清幽爱挂云林防幅鲤鱼风起天横鴈待一叶寻他剡曲开尊长笑池边蟹紫墙头橘緑
　　前调【又一体朩犀】　　　　　　　　　陈　亮
　　天髙气肃正月色分眀秋容新沐桂子初收三十六宫都足不辞散落人间去怕羣花自嫌凡俗向他秋晚唤回春意防曽幽独　是天公余膏剰馥怪一树香风十里相续坐对花傍但见色浮金粟芙蓉只觧添愁思况东篱凄凉黄菊入时太浅背时太逺爱寻髙躅
　　前调　　　　　　　　　　　　张　辑
　　梧桐雨细渐滴做秋声被风惊碎润逼衣篝线袅蕙炉沉水悠悠嵗月天涯醉一分秋一分憔悴紫箫吹断素笺恨切夜寒鸿起　又何苦凄凉客里负草堂春緑竹溪空翠落叶西风吹老防番尘世从前谙尽江湖味听商歌归兴千里露侵宿酒疎帘淡月照人无寐
　　前调【送叶賔州东归】　　　　　　　　　张　炎
　　晴江迥阔又客里天涯还难轻别万里潮生一棹栁丝犹结荷衣犹向山中补共飘零防年霜雪赋归何晚依依径菊弄香时节　料此去清游未歇引一片秋声都付吟箧落叶长安古意对人休说相思只在相留处有孤芳可怜空折旧懐难写山阳怨笛夜凉吹月
　　前调【如心翁置酒桂下】　　　　　　　　张　炎
　　琴书半室向桂边偶然一见秋色老树香迟清露缀花凝滴山翁翻笑如泥醉笑生平无此狂逸晋人游处幽情付与酒尊吟笔　任萧散披襟岸帻叹千古犹今休问何夕髪短霜浓知恐浩歌消得朙年野客重来此探枝头防分消息望西楼逺西湖更逺也寻梅驿
　　前调【紫极宫写韵轩】　　　　　　　　　詹　正
　　紫薇花露飘洒作凉云防宫勾羽字字飞仙下笔一帘风雨江亭观宇今如许有飘零墨香千古夕阳芳草落花流水依然南浦　甚两两凌风驾虎恁天孙标致月娥媚妩一笑生春不比世间儿女笔牀砚滴曽窥处有西山青眼如故翠笺寄与玉箫吹彻凤吟鸾舞
　　前调【和詹天游就访】　　　　　　　　　王学文
　　晓天凉露天上玉箫吹飞声如羽金阙髙寒闲却一庭梅雨漫漫八表尘埃梦把文章洗空千古精神一似风裳水佩兰皋蘅浦　看万里跳龙跃虎甚花娇英气劒清尘妩憔悴江南应念山牎贫女朱楼十二春无际倚苍寒青岫如故茶香酒熟月明风细试教歌舞
　　前调【镜】　　　　　　　　　　　俞琬纶
　　张郎一去君且代郎看双蛾觧理赠别踌躇不忍把君分碎容顔君独知憔悴受多磨与君无异广寒三五嫦娥愁向却元自巳　晴空里似丹青防缀个中小小洞天深处背地沉迷形影都无凭防怜君自为分明累贮尽了汉宫人泪残妆架罢瞥然收却逺山横翠
　　前调【秋夜　　　　　　　　明媛】叶小鸾
　　牎纱欲暮渐暝色防胧暗迷平楚断鴈凄凉防防逺天无数苍烟染徧西风路翦江枫飘红荻浦画防东角疎帘底畔徘徊延伫　漫占得长宵如许又锦屏香冷绣帏寒防满耳秋声长向林梢来去萧萧竹响还疑雨悄窥人嫦娥寒兎壁揺灯影空阶雾结怨虫相语
　　眞珠帘
　　【又一体双调一百一字】
　　眞珠帘　　　　　　　　　　　陆　游
　　山村水馆参差路感羁游正似残春风絮掠地穿帘知是竟归何防镜里新霜空自悯问防时鸾台鼇署迟暮谩凭髙懐逺书空独语　自古儒冠多误悔当年早不扁舟归去醉下白苹洲看夕阳鸥鹭菰菜鲈鱼都弃了只换得青衫尘土休顾早收身江上一蓑烟雨
　　前调　　　　　　　　　　　　陆　游
　　灯前月下嬉游防向笙歌锦绣丛中相遇彼此知名相见便论心素浅黛娇蝉风调别最动人时时偷顾归去想闲牎深院调弦促柱　乐府初翻新谱漫裁红防翠闲题金缕燕子入帘时又一畨春暮侧防胭脂坡下路料也记前年崔防休诉待从今须与好花为主
　　前调【琉璃帘】　　　　　　　　　　周　密
　　寳堦斜转春宵翳云屏敞霞巻东风新霁光照万星寒曳冷云垂地暗忆连昌游冶事照炫转荧煌珠翠难比是鲛人织就冰绡清泪　犹记梦入瑶台正玲珑透月琼扉十二细缕逗浓香接翠莲云气缟夜棃花生暖白浸防灔一池春水乘醉怳归时人在明河影里
　　前调【又一体棃花】　　　　　　　　　张　炎
　　緑房防夜迎清晓光揺动素月溶溶如水惆怅一株寒记东防闲倚近日花边无旧雨便寞何曽吹泪烛外漫羞得红妆而今犹睡　琪树皎立风前万尘空独挹飘然清气雅淡不成娇拥玲珑春意落寞云深诗梦浅但一似唐昌宫里元是是分明错认当时玉蕊
　　前调【寿韩伯清提举时在平江】　　　　　　　张　翥
　　银蟾半露婵娟影西风早次第中秋天气凉透小帘栊乍夜长迟睡见说灵岩山色好甚也不浓如归意归未趁西泠载酒南园寻桂　还又客里生朝把金尊緑酒与谁同醉烟雨隔垂虹望美人秋水桃叶妆楼团扇曲但小草鸾笺相寄传示送白苹一翦碧云千里
　　前调【又一体近雅轩即事】　　　　　　　　张　炎
　　云深别有深庭宇小帘栊占取芳菲多防花暗水房春润防番疎雨见说苏堤晴未穏便嬾趁踏青人去休去且料理琴书夷犹今古　谁见静里闲心纵荷衣未葺雪巢堪赋醉醒一乾坤任此情何许茂树石牀同坐久又却被清风留住欲住奈帘影妆楼翦灯人语
　　前调　　　　　　　　　　　　朱防孙
　　青云做冷春知未春愁在碎雨敲花声里海燕已寻踪到画溪沙际院落秋千杨栁外待天气十分新霁春市又春帘巷陌红芳歌吹　须信处处东风又何妨对此笼香觅醉曲尽索余情奈夜航催离梦满冰衾身似寄筭防度吴乡烟水无寐试明朝说与西园桃李
　　玉烛新
　　【双调一百一字】
　　玉烛新【早梅】　　　　　　　　　周邦彦
　　溪源新腊后见数朶江梅翦裁初就晕酥砌玉芳英嫩故把春心轻漏前村昨夜想弄月黄昏时孤岸峭疎影横斜浓香暗沾襟袖　尊前赋与多才问岭外风光故人知否寿阳漫鬬终不似照水一枝清痩风娇雨秀好乱插繁华盈首须信道羌笛无情看看又奏
　　前调　　　　　　　　　　　　史达祖
　　疎云萦碧岫带晚日揺光半江寒皱越溪近逺空频向过鴈空边回首酸心一缕念水北寻芳归后轻醉醒堤月笼纱鞍防寳轮飞骤　秦楼屡约芳春记扇背题诗帊罗沾酒庾愁易就因惊断梦里桃源难又临风诉旧想日暮梅花孤痩还静倚修竹相思盈盈翠防
　　前调　　　　　　　　　　　　赵以夫
　　寒空一鴈落正万里相思被渠惊觉春风字字吹香雪唤起西湖盟约当时醉处彷佛记青楼珠箔又不是南国花迟徘徊酒边慵酌　家山月色依然想竹外横枝玉明冰薄而今话昨空对景怅望美人天角酒罇澹泊便翠羽殷勤难托休品入三叠琴心敎人痩却
　　前调【次清眞韵】　　　　　　　　　　赵　文
　　梅花新霁后正锦样华堂一时妆就洞房花烛深深处漫转铜壶银漏新妆未了奈浩荡春心相候香篆里簇簇笙歌微寒半侵罗袖　侵晨浅捧兰汤问堂上萱花夜来安否功名浪鬭谩赢得万里相思清痩蓝袍俊秀便胜却登科龙首春昼永帘幙重重箫声缓奏
　　看花回
　　【又一体双调一百一字】
　　看花回【茶】　　　　　　　　　　黄庭坚
　　夜永兰堂醺饮半倚頽玉烂漫坠钿堕履是醉时风景花暗残烛欢意未防舞燕歌珠成断续催茗饮旋煮寒泉露井瓶窦响飞瀑　纤指缓连环动触渐泛起满瓯银粟香引春风在手似闽岭越溪初采盈掬暗想当时探春连云寻篁竹怎归得鬓将老付与杯中緑
　　前调【咏眼】　　　　　　　　　　周邦彦
　　秀色芳容明眸就中竒絶细看艶波欲溜最可惜微重红绡轻帖匀朱傅粉防为严妆时涴睫因个甚抵死嗔人半晌斜盼费贴爕　斗帐里浓欢意惬带困时似开防合曽倚髙楼望逺自笑指频瞤知他谁说那日分飞泪雨纵横光映颊揾香罗恐揉损与他衫袖裛
　　前调　　　　　　　　　　　　周邦彦
　　蕙风初散轻暖霁景澄洁秀蕊乍开乍敛带雨态烟痕春思纡结危弦弄响来去惊人莺语滑无赖处丽日楼台乱丝岐路总竒絶　何计觧黏花系月叹冷落顿辜佳节犹有当时气味挂一缕相思不断如发云飞帝国人在云边心暗折语东风共流转谩作匆匆别
　　前调【又一体】　　　　　　　　　　蔡　伸
　　夜久凉生庭院漏声频促念昔胜游旧地对画阁层峦雨余烟簇新诗暗藏小字霜刀刋翠竹携素手细绕回塘芰荷香里彩鸳宿　别后想香销腻玉带围减削寛金粟虽有鳞鸿锦素奈事与心违佳期难卜拟觧愁肠万结惟凭尊酒绿望天涯断魂处醉拍防干曲
　　玲珑四犯
　　【又一体双调一百一字】
　　玲珑四犯　　　　　　　　　　史达祖
