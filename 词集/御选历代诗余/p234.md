<!-- { "loadSidebar": true } -->
　　情事依然惟有半帘淡月照人离绪　酒防后无聊短梦尚逐紫箫声去杨柳梢头寒梅影里曽看弓弯舞想章台信杳凄凉京兆睂妩啼帊遗红唾裙留碧憔悴莺花主倩谁传桃叶桃根断肠新句
　　凤归云
　　【又一体双调一百十八字】
　　凤归云　　　　　　　　　　　柳　永
　　恋帝里金谷园林平康巷陌触处繁华连日疎狂未尝轻负寸心双眼况佳人尽天外行云堂上飞燕向玳筵一一皆妙选长是因酒沉迷被花萦绊　更可惜淑景亭台暑天枕簟霜月夜凉雪霰朝飞一岁风光尽堪随分俊游清宴算浮生事瞬息光阴锱铢名宦正欢笑试恁暂分散即是恨雨愁云地遥天逺
　　双鸾
　　【双调一百十八字】
　　双鸾　　　　　　　　　　【明媛】呉　朏
　　雨浴幽庭冰簟清凉足篆烟微宿酲乍醒枕痕消玉惊闻咽征谐商却是铛烹泉熟倾瑶杯露芽清扑更萱花黄嫩缃榴红簇十二防干闲倚引却双睂蹙　心事悠悠惟有吟清竹晩风轻云疎蟾漏重峦改目且开花下金尊得趣偏宜幽独卷湘帘清光满屋有句穿溟漠花飞酹绿报道紫箫人返共引双鸾曲
　　夏云叠嶂
　　【双调一百十八字王锡爵一词和友人自度曲也】
　　夏云叠嶂　　　　　　　　　　王锡爵
　　尽把南牎洞啓觉荷香十里尚未全衰早近水人家三分暑散沿楼树色一味寒来纵飞仙飞到也敎重筑避风台眞所谓清凉世界笑渠河朔未免尘怀　原是大家风月岂山僧野老譲彼应该便冷落行囊剰书残巻寻常供具竹箸磁杯得终年居此世间乐事孰如哉但不识尘魔许我几多牵绊可肯离开
　　暮云碧
　　【双调一百十九字一名吊严陵】
　　暮云碧　　　　　　　　　　李　甲
　　蕙兰香泛孤屿潮平惊鸥散雪迤逦防破澄江秋色暝霭向敛疎雨乍收染出蓝峰千尺渔舍孤烟锁寒碛画鹢翠帆旋解轻檥晴霞岸侧正念往悲酸怀乡惨切何处引笛　追惜当时富春佳地严光钓址空遗迹华星沉后扁舟泛去潇洒闲名图籍离觞吊终寓目意防魂消泪滴渐洞天晓回首暮云千里碧
　　金明池
　　【宋汴京游幸地也南宋德寿出游修旧京金明池故事调名取此双调一百二十字有以夏云峰别为一调者按与此畧无分别盖即此调别名也】
　　金明池　　　　　　　　　　秦　观
　　琼苑金池青门紫陌似雪杨花满路云日澹天低昼永过三防两防细雨好花枝半出墙头似怅望芳草王孙何处更水绕人家桥当门巷燕燕莺莺飞舞　怎得东君常为主把绿鬓朱顔一时留住佳人唱金衣莫惜才子倒玉山休诉况春来倍觉伤心念故国情多新年愁苦纵宝马嘶风红尘拂面也只寻芳归去
　　前调　　　　　　　　　　　　僧　挥
　　天阔云髙溪横水绕晓日寒生轻晕闲阶静杨花渐少朱门掩莺声欲嫩悔匆匆过却清明旋占得余芳巳成幽恨却几日阴沉连宵慵困起来韶华都尽　怨入双睂闲鬬损怎拾得情怀看承全近深深态无非自许厌厌意终羞人问争知道梦里蓬莱待忘了余香时传音信纵留得莺花东风不住也到眼前愁闷
　　送征衣
　　【双调一百二十字结句作五字者非】
　　送征衣　　　　　　　　　　　柳　永
　　过昭阳璿枢电绕华渚虹流运应千载防昌罄寰宇荐殊祥吾皇诞弥月瑶图缵庆玉叶腾芳竝景贶三灵眷祐挺英哲掩前王遇年年嘉节清和颁率土称觞　无间要荒华夏尽万里走梯航彤庭舜张大乐禹防羣方鹓行趋上国山呼鼇抃遥爇炉香竟就日瞻云献寿指南山等无疆愿巍巍宝厯鸿基天地齐长
　　水漫声
　　【双调一百二十字止屠隆作一首或是隆自度腔也】
　　水漫声【西湖】　　　　　　　　　屠　隆
　　一片大湖何限浸空城碧浪崔巍白日孤悬画屏四合翠微里涌出楼台落尽桐花飘残柳絮正芙蕖冉冉将开衣上冷香飞欲湿轻鸥如带兰桨共潆洄　天放闲人时容傲吏水云深处相对且衔杯君莫对此景浪生忧喜请看层波叠叠前后相催钱氏舞裠赵家歌扇零落緫成灰君去也西湖无恙歌舞又重来
　　瑶台月
　　【又一体双调一百二十字】
　　瑶台月　　　　　　　　　　　葛长庚
　　烟霄凝碧问紫府清都今夕何夕桐阴下幽情逺与秋无极念陈迹虎殿虬宫记往事龙箫凤笛露华冷蟾光白云影静天籁息知得是蓬莱不逺身无羽翼　广寒宫舞彻霓裳白玉台歌罢瑶席争不思下界有人岑寂羡博望两泛仙槎与曼倩三偷桃实把丹鼎暗融液乗云气醉麾斥嗟惜但城南老树人谁我识
　　白苎
　　【苎或作纻亦名白纻歌晋宋以来舞曲俱有白纻辞调名取此双调一百二十一字】
　　白苎　　　　　　　　　　　　蒋　捷
　　正春晴又春冷云低欲落琼苞未剖早是东风作恶旋安排一双银蒜鎭罗幙幽壑水生漪皱嫩绿潜鳞初跃愔愔门巷桃树红才约略知甚时霁华烘破青青萼忆昨引蝶花边近来重见身学垂杨痩削问小翠睂山为谁攒却斜阳院宇任蛛丝罥徧玉筝弦索戸外惟闻放翦刀声深在妆阁料想裁缝白苎春衫薄
　　笛家
　　【双调一百二十一字或作笛家弄】
　　笛家　　　　　　　　　　　　柳　永
　　花发西园草薫南陌韶光明媚乍晴轻暖清明后水嬉舟动禊饮筵开银塘似染金堤如绣是处王孙几多游妓往往携纤手遣离人对嘉景触目尽成感旧　别久汴城当日兰堂夜烛百万呼卢画阁春风十千沽酒未省宴处能忘弦管醉里不寻花柳岂知秦楼玉箫声断前事难重偶空遗恨望仙乡一晌泪沾襟袖
　　前调【咏梅次柳屯田韵】　　　　　　　　　朱　雍
　　瓌质仙姿缟袂清格天然疎秀静轩烟锁黄昏后影痩零乱艳冷珑璁雪肌莹暖冰枝萦绣更赋风流几番攀赠细撚香盈手与东君叙暌逺脉脉时情有旧　立久阆苑凝夕瑶牎澹月百琲寻芳醉玉谈羣千钟酹酒向此是处难忘痩花送逺何劳垂柳忍听髙楼笛声凄断乐事人非偶空余恨惹幽香不灭尚沾春袖
　　多丽
　　【双调一百二十一字亦名鸭头绿按多丽唐张均妓名而鸭头绿唐教坊曲名也向分二调今合之宋人作多一百三十九字傅词或有脱误】
　　多丽　　　　　　　　　　【失名】傅按察
　　静中看记昔日淮山隠隐宛若虎踞龙盘下樊襄指挥湘汉鞭云骑围绕江干势不成三时当混一过唐之数不为难陈桥驿孤儿寡妇久假当还　挂征帆龙舟催发紫宸初巻朝班禁庭空土花晕碧辇路悄呵喝声干纵余得西湖风景花柳亦凋残去国三千游仙一梦依然天澹夕阳间昨宵也一轮明月还照临安
　　秋思耗
　　【一名画屏秋色双调一百二十三字】
　　秋思耗【为括苍名姝赋听雨小阁】　　　　　　吴文英
　　堆枕香鬟侧骤夜声偏称画屏秋色风碎丳珠润侵歌板愁压睂窄动罗箑清商寸心低诉叙怨抑映梦牎零乱碧待涨绿春深落花香泛料有断红流处暗题相忆欢夕檐花细滴送故人粉黛重饰漏侵琼瑟丁东敲
　　断弄情月白怕一曲霓裳未终催去骖凤翼叹谢客犹未识漫痩却东阳灯前无梦到得路隔重云鴈北洞仙歌
　　【又一体双调一百二十三字】
　　洞仙歌　　　　　　　　　　　柳　永
　　乗兴闲泛兰舟渺渺烟波东去淑气散幽香满蕙兰江渚绿芜平畹和风轻暖曲岸垂杨隐隐隔桃花坞芳草外闪闪酒旗遥举　羁旅渐入三吴风景水邨渔浦闲思更绕神京抛掷幽防小欢何处不堪独倚危楼凝情西望日边繁华地归程阻空自叹当时言约无据伤心最苦竚立对碧云将暮关河逺怎奈向此时情绪
　　前调【塡卢仝诗】　　　　　　　　　　晁补之
　　当时我醉美人顔色如花堪悦今日美人去恨天涯离别青楼珠箔婵娟蟾桂三五初圆伤二八还又缺空竚立一望不见心絶　心絶顿成凄凉千里音尘一梦欢娱推枕惊巫山逺洒泪对湘江阔美人不见愁人看花心乱含愁奏绿绮弦清切何处有知音此恨难说怨歌未阕恐暮雨收行云歇牎梅发乍似覩芳容冰洁翠羽吟
　　【双调一百二十四字】
　　翠羽吟　　　　　　　　　　　蒋　捷
　　绀露浓映素空楼观悄玲珑粉冻霁英冷光揺荡古青松半规黄昏澹月梅气山影溟蒙有丽人歩依脩竹潇然态若游龙　绡袂微皱水溶溶仙茎清瀣净洗斜红劝我浮香桂酒环佩暗解声飞芳霭中弄春弱柳垂丝慢按翠舞娇童醉不知何处惊翦翦凄紧霜风梦醒寻痕访踪但留残挂穹梅花未老翠羽双吟一片晓峰洞仙歌
　　【又一体双调一百二十四字】
　　洞仙歌【留春】　　　　　　　　　晁补之
　　花恨月恼更夏有凉风冬轩雪皎闲事不关心算四时皆好从来又说春台登览人意多同常是惜春过了须痛饮莫放欢情草草　年少尚忆瑶阶得隽寻芳骖驔东坡适见垂鞭酕醄南陌又逢低帽莺花荡眼功名满意无限嬉游荣华事如梦杳伤富贵浮云曽萦怀为春醉倒愿花更好春休老开口笑占醉乡莫敎人到春风嬝娜
　　【此冯艾子自度腔双调一百二十五字】
　　春风嬝娜　　　　　　　　　　冯艾子
　　被梁间双燕话尽春愁朝粉谢午花柔倚红防故与蝶围蜂绕柳緜无数飞上搔头鳯管声圆蚕房香暖笑挽罗衫须少留隔院兰馨趁风逺邻墙桃影伴烟收　些子风情未减睂头眼尾万千事欲说还休蔷薇露牡丹毬殷勤记省前度绸缪梦里飞红觉来无觅望中新绿别后空稠相思难偶叹无情明月今年巳是三度如钩白苎
　　【又一体双调一百二十五字】
　　白苎【雪】　　　　　　　　　　　柳　永
　　绣帘垂画堂悄寒风淅沥遥天万里黯淡同云羃防渐纷纷六花零乱散空碧姑射宴瑶池把碎玉零珠抛掷林峦望中髙下琼瑶一色严子陵钓台归路迷踪迹追惜燕然画角宝簥珊瑚是时丞相虚作银城换得当此际偏宜访袁安宅醺醺醉了任金钗舞困玉壶倾侧又是东君暗遣花神先报南国昨夜江梅漏泄春消息引驾行
　　【又一体双调一百二十五字】
　　引驾行　　　　　　　　　　　柳　永
　　红尘紫陌斜阳暮草长安道是谁人断魂处迢迢匹马西征新晴韶光明媚轻烟澹薄和气暖望花邨路隐映揺鞭时过长亭愁生伤凤城仙子别来千里重行行又记得临岐泪眼湿莲脸盈盈销凝　花朝月夕最苦冷落银屏想媚容耿耿无限屈指巳算回程相萦空万般思忆争如归去覩倾城向绣帏深处仔细说如此牵情洞仙歌
　　【又一体双调一百二十六字】
　　洞仙歌　　　　　　　　　　　柳　永
　　佳景留心惯况年少彼此风情非浅有笙歌巷陌绮罗庭院倾城巧笑如花面恣雅态明眸回美盼同心绾算国艳仙材翻恨相逢晩　缱绻洞房悄悄绣被重重夜永欢余共有海约山盟记得翠云偷翦和鸣彩凤于飞燕向柳径花阴携手徧情眷恋问其间密约轻怜事何限忍聚散况已结深深愿愿人间天上暮云朝雨长相见
　　兰陵王
　　【三叠一百三十字兰陵王者北齐髙长公封号取以名调以其遇敌先登周齐之间多用为乐府曲也亦名髙冠军】
　　兰陵王　　　　　　　　　　　周邦彦
