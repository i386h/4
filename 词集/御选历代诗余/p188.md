<!-- { "loadSidebar": true } -->
　　李之仪
　　章楶
　　孔平仲
　　孔武仲【二首】
　　周紫芝【二首】
　　周邦彦
　　晁端礼
　　李祁
　　吕渭老【二首】
　　向子諲
　　叶梦得
　　李纲【二首】
　　曽觌
　　杨无咎【三首】
　　侯寘
　　辛弃疾【七首】
　　韩元吉
　　袁去华
　　刘克庄【四首】
　　赵彦端
　　管鉴
　　陈亮
　　黄机
　　马庄父
　　刘鎭
　　严仁【三首】
　　毛幵
　　卢祖皋【二首】
　　髙观国
　　史达祖【三首】
　　方岳【二首】









　　御选歴代诗余巻七十四目録
　　钦定四库全书
　　御选歴代诗余巻七十四【一百二字】
　　司经局洗马掌局事兼翰林院修撰加二级【臣】王奕清奉防校刋
　　水龙吟【上】
　　【双调一百二字一名小楼连苑一名海天阔处皆以词句别名也】
　　水龙吟【梅】　　　　　　　　　　栁　永
　　雪霏冰结霜凝是谁透得春工意南枝向暖江边岭上独先众卉闲态幽姿緑窓红蔕粉英金蕊念冰肤秀骨人间要见除非是真仙子　羌管且休横吹待佳人新妆初试鸾台晚鉴人花相对何须更比疎影横斜暗香浮动月低风细又岂知渐结枝头翠玉有和羮美
　　前调　　　　　　　　　　　　苏　轼
　　古来云海茫茫蓬山绛阙知何处人间自有赤城居士龙蟠鳯举清浄无为坐防遗照八篇竒语向玉霄东望蓬莱晻霭有云驾骖风驭　行尽九州四海笑纷纷落
　　花飞絮临江一见谪仙风采无言心许八表神游浩然相对酒酣箕踞待垂天赋就骑鲸路穏约相将去
　　前调【赠吹笛侍儿】　　　　　　　　　苏　轼
　　楚山修竹如云异材秀出千林表龙须半翦鳯膺微涨玉肌匀绕木落淮南雨晴云梦月明风袅自中郎不见桓伊去后知辜负秋多少　闻道岭南太守后堂深绿珠娇小绮窓学弄梁州初徧霓裳未了嚼征含宫泛商流羽一声云杪为使君洗尽蛮风瘴雨作霜天晓
　　前调【纪梦】　　　　　　　　　　苏　轼
　　小舟横截春江卧看翠壁红楼起云间笑语使君高防佳人半醉危柱哀弦艳歌余响绕云萦水念故人老大风流未减独回首烟波里　推枕惘然不见但空江月明千里五湖闻道扁舟归去仍携西子云梦南州武昌南岸昔游应记料多情梦里端来见我也参差是
　　前调　　　　　　　　　　　　苏　轼
　　小沟东接长江柳堤苇岸连云际烟村潇洒人间一閧渔樵早市永昼端居寸隂虚度了成何事但绿莼玉藕珠秔锦鲤相留恋又经岁　因念浮邱旧侣惯瑶池羽觞沉醉青鸾歌舞铢衣揺曳壶中天地飘堕人间歩虚声断露寒风细抱素琴独向银蟾影里此懐难寄
　　前调　　　　　　　　　　　　秦　观
　　小楼连苑横空下窥绣毂雕鞍骤疎帘半卷单衣初试清明时候破暖轻风弄晴微雨欲无还有卖花声过尽斜阳院落红成阵飞鸳甃　玉佩丁东别后怅佳期参差难又名缰利锁天还知道和天也瘦花下重门柳边深巷不堪回首念多情但有当时皓月照人依旧
　　前调【寄无愧丈】　　　　　　　　　　晁补之
　　满湖髙柳揺风坐防骤雨来湖面跳珠溅玉圆荷翻倒轻鸥惊散堂上凉生槛边暑退罗裙零乱想东山谢守纶巾羽扇髙歌下青天半　应记狂吟司马去年时黄花髙宴竹枝苦怨琵琶多泪新年鬓换常恐归时眼中物是日边人逺望隋河一帯伤心雾霭遣离魂断
　　前调【别吴兴至松江作】　　　　　　　　晁补之
　　水晶宫绕千家卞山倒影双溪里白苹洲渚诗成春晩当年此地行徧瑶台弄英携手月婵娟际筭多情小杜风流未覩空肠断枝间子　一似君恩赐与贺家湖千峰凝翠黄粱未熟红旌巳逺南柯旧事常恐重来夜防相对也疑非是向松陵回首平芜尽处在青山外
　　前调【次韵惜春】　　　　　　　　　　晁补之
　　问春何苦匆匆帯风伴雨如驰骤幽葩细萼小园低槛壅培未就吹尽繁红占春长乆不如垂柳筭春长不老人愁春老愁只是人间有　春恨十常八九忍轻辜芳醪经口那知自是桃花结子不因春瘦世上功名老来风味春归时纵尊前痛饮狂歌似旧情难依旧
　　前调　　　　　　　　　　　　晁补之
　　去年暑雨钩盘夜防睡起同征辔今年芳草齐河古岸扁舟同檥萍梗孤踪梦魂浮世别离常是念当时绿鬓狂歌痛饮今顦顇东风里　此去济南为说道愁肠不醒犹醉多情北渚两行烟柳一湖春水还唱新声后人重到应悲桃李待归时揽取庭前皓月也应堪寄
　　前调【中秋】　　　　　　　　　　李之仪
　　晩来轻拂游云尽卷霁色寒相射银潢半掩秋毫欲数分明不夜玉琯传声羽衣催舞此欢难借凛清辉但觉圆月罩影冰壶莹真无价　闻道水晶宫殿蕙炉熏珠帘髙挂琼枝半倚瑶觞更劝莺娇燕姹目断魂飞翠萦红绕空泠小砑想归来醉里鸾箆鳯朶倩何人卸
　　前调【柳花】　　　　　　　　　　章　楶
　　燕忙莺嬾芳残正堤上柳花飘坠轻飞乱舞防画青林全无才思闲趁游丝静临深院日长门闭傍珠帘散漫垂垂欲下依前被风扶起　兰帐玉人睡觉怪春衣雪沾琼缀绣牀渐满香毬无数才圆却碎时见蜂儿仰黏轻粉鱼吞池水望章台路杳金鞍揺荡有盈盈泪
　　前调【梅】　　　　　　　　　　　孔平仲
　　岁穷风雪飘零望迷万里云垂冻红绡翦碎凝酥繁缀烟深霜重疎影沉波暗香和月横斜浮动怅别来欲把芳菲逺寄还羌笛吹三弄　寂寞玉人睡起汚残妆不胜娇鳯盈盈山馆纷纷客路相思谁共才与风流赋称清艳多情惟宋筭襄王枉被棃花瘦损又成春梦
　　前调【梅二首】　　　　　　　　　　孔武仲
　　淡烟池馆霜飇萧条又是年华暮黄花老尽丹枫舞困江梅初吐防缀南枝暗传春信玉苞微露凭危防望断谁家素脸遥山逺空凝竚　昨夜一枝开处正前村雪深幽曙防来只恐瑶台云散玉京人去庾岭寒余汉宫妆晓飞堆行仗谁人惜取孤芳雅致作春光主
　　前调　　　　　　　　　　　　孔武仲
　　数枝凌雪乘冰嫩英半吐琼酥防南州故苑何郎遗咏风台月观疎影横斜暗香浮动水寒云晩笑浮花浪蕊娇春万里空零落愁莺燕　游子寂寥暮景向天边几回相见玉人纤手殷勤攀赠欲持微盼越使归来汉宫妆罢昭华流怨念湘江梦杳窓前疑是此情何限
　　前调　　　　　　　　　　　　周紫芝
　　黄金双阙横空望中隠约三山杳春皇欲降渚烟收尽青虹正绕日到层霄九枝光满普天俱照防海中桃熟云幡绛节冉冉度沧波　遥想建章宫阙度薫风月寒清晓红鸾影上云韶声里蒙天一笑万国朝元百蛮欵塞太平多少听尧云深处人人尽祝似天难老
　　前调【题梦云轩】　　　　　　　　　　周紫芝
　　楚山千叠浮云楚云只在巫山住鸾飞鳯舞当时空记梦中寄语晓日曈昽夕阳零乱袅红萦素问如今依旧霏霏冉冉知他为谁朝暮　玉佩烟鬟飞动炯星眸人间相遇嫣然一笑阳城下蔡尽成惊顾蕙帐春浓兰衾日暖未成行雨但丁宁莫似阳台梦断又随风去
　　前调【棃花】　　　　　　　　　　周邦彦
　　素肌应怯余寒艳阳占立青芜地樊川照目灵关遮路残红敛避传火楼台妒花风雨长门深闭亚帘栊半湿一枝在手偏勾引黄昏泪　别有风前月底布繁隂满园歌吹朱铅退尽潘妃却酒昭君乍起雪浪翻空粉裳缟夜不成春意恨玉容不见琼英漫好与何人比
　　前调　　　　　　　　　　　　晁端礼
　　倦游京洛风尘夜来病酒无人问九衢雪少千门月淡元宵灯近香散梅梢冻消池面一番春信记南楼醉里西城宴阕都不管人春困　屈指流年未几早惊人潘郎双鬓当时体态而今情绪多应瘦损马上墙头纵敎瞥见也难相认凭防干但有盈盈泪眼把罗襟揾
　　前调　　　　　　　　　　　　李　祁
　　碧山横绕清湖茂林秀麓波光里南宫老大西洲漂荡危亭重倚歩云行饵风饮露平生游戏笑此中空洞都无一物有神妙浩然气　埽尽云南梦北防三江五湖秋水狂歌两解清尊一举超然千里江汉苍茫故人何处山川良是待白苹露下青天月上约骑鲸起
　　前调【寄竹西】　　　　　　　　　　吕渭老
　　五湖春水茫茫梦魂夜逐杨花去汀花岸草佳人微笑眼波横注借问刘郎心期则甚一成无据自春来泪满挼蓝袖口没整顿心情处　闻道相如病渇念文君白头新句相思两地光穷烟水一庭花雾锦字藏头织成机上一时分付问他年更有微云淡月重来兮未
　　前调　　　　　　　　　　　　吕渭老
　　年年九月西湖绣船继日笙箫拥五云深处红帘一桁语莺歌鳯羣玉峰头影娥池畔烟霞飞动认蓬瀛仙子云程路逺贪人世瑶池梦　要防黄尘青海戏真珠麻姑清纵曲门自有菊金芳砌月箆浮栋子着宫桃舞翻官柳霞杯纤捧待明年更把西风妙曲按成新弄
　　前调【上元】　　　　　　　　　　向子諲
　　华灯明月光中绮罗弦管春风路龙如骏马车如流水软红成雾太乙池边葆真宫里玉楼珠树见飞琼伴侣霓裳缥缈星回眼莲微歩　笑入彩云深处更冥冥一帘花雨金钿半落寳钗斜坠乘鸾归去醉失桃源梦回蓬岛满身风露到而今江上愁山万叠鬓丝千缕
　　前调【西湖防客】　　　　　　　　　　叶梦得
　　对花常欲留春恨春故遣花飞早晩来雨过绿隂深处几番芳草一片飘时巳知消减满庭谁埽料多情也似愁人易感先催趁朱顔老　犹有清明未过但狂风匆匆难保酒醒梦断年年此恨不禁烟草只恐春工应留芳信与花争好有姚黄一朶殷勤付与送金杯倒
　　前调【杨花次章质夫韵】　　　　　　　　李　纲
　　晩春天气融和乍惊密雪烟空坠因风飘荡千门万户牵情惹思青眼初开翠睂才展小园长闭又谁知化作琼花玉屑共榆荚漫天起　深院美人慵困乱云鬟尽从妆缀小廊回处氍毹重叠轻拈却碎飞入楼台舞穿帘幕总归流水怅青春又过年年此恨满东风泪
　　前调【送林商叟海道还闽中】　　　　　　　李　纲
　　际天云海无涯经从一叶舟中渡天容海色浪平风穏何尝有飓鳞甲千山笙镛羣籁了无遮防笑读君佳阕追寻往事须信道忘来去　闻说钓鲸公子为才名鹗书交举髙怀澹泊柏台兰省留连莫住万里闽山不从海道寄声何处怅七年契阔无因握手与开懐语
　　前调　　　　　　　　　　　　曽　觌
　　楚天千里无云露华洗出秋容净银蟾台榭玉壶天地参差桂影鸳瓦寒生画檐光射碧梧金井听昭华半夜江梅三弄风嫋嫋良宵永　携手西园宴罢下瑶台醉魂初醒吹箫仙子骖鸾归路一襟清兴鳷鹊楼髙建章门迥星河耿耿防沧江潮上丹枫叶落浸关山冷
　　前调【武宁瑞莲】　　　　　　　　　　杨无咎
　　晓来雨歇风生素商乍入鸳鸯浦红蕖翠盖不知西帝神游何处罗绮丛中是谁相慕凭肩私语似汉皋佩解桃源人去成思忆空凝竚　肯为风流令尹把芳心双双分付碧纱对引朱衣前导应须此去好揖清香盛邀佳客杯行无数唤瑶姬并立如花并蔕唱黄金缕
　　前调【朩樨】　　　　　　　　　　杨无咎
