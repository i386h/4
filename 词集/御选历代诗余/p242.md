<!-- { "loadSidebar": true } -->
　　韦庄字端巳杜陵人唐宰相见素之孙干宁元年进士官左补阙王建为西川节度使昭宗命庄同李询宣谕遂留掌书记寻以起居舎人召建复表留之及僣号进庄左散骑常侍判中书门下事累官至吏部尚书同平章事卒諡文靖有集二十余巻其弟蔼编定其诗为浣花集五巻
　　牛峤字松卿一字延峰陇西人唐宰相僧儒之后干符五年进士歴官拾遗补尚书郎王建镇蜀辟为判官后仕蜀为给事中有集三十巻
　　牛希济峤之兄子王衍时累官翰林学士御史中丞降于后唐明宗拜为雍州节度副使
　　庾传素事王建为蜀州刺史累官至左仆射同平章事罢为工部尚书衍嗣立加太子少保兼中书侍郎后降唐授刺史
　　毛文锡字平珪南阳人唐太仆卿范子登进士仕蜀为翰林学士迁内枢密使进文思殿大学士拜司徒贬茂州司马随衍降唐复仕后唐与欧阳炯等并以词章供奉内庭所着有前蜀纪事二巻茶谱一巻
　　薛昭蕴官至侍郎
　　魏承班父夫为王建养子赐姓名王宗弼封齐王承班为驸马都尉官至太尉
　　尹鹗成都人事王衍为翰林校书累官叅卿
　　李珣字德润先世本波斯人家于梓州王衍昭仪李舜弦兄也为蜀秀才尝与宾贡有琼瑶集一巻
　　后蜀
　　后主孟防字保元初名仁賛邢州人嗣父知祥僣号于蜀改元广政宋干德三年举国降封秦国公卒赠尚书令追封楚王諡恭孝性好学尝集古今韵防五百巻亦工乐府
　　欧阳彬字齐美衡州人前蜀时官翰林学士兵部侍郎充唐国通好使后归孟知祥厯事防累官尚书左丞出为宁江军节度使
　　欧阳炯益州人事王衍为中书舎人后事知祥及防累官翰林学士进门下侍郎同平章事从防归宋授左散骑常侍
　　顾夐前蜀时官刺史后事知祥累迁至太尉
　　鹿防扆事防为永泰军节度使进检校太尉加太保阎选蜀布衣时称为阎处士
　　毛熙震蜀人官秘书监
　　徐氏青城人有才色防册为贵妃升号慧妃别称花蕊夫人尝效王建作宫词百首为时所称
　　南汉
　　黄损字益之连州人登梁龙德二年进士第后仕南汉刘防居幕府累进尚书左仆射以极諌忤意退居永州卒或曰仙去所着有三要书桂香集射法
　　楚
　　伊用昌南岳道士有异术
　　南平
　　孙光宪字孟文贵平人唐时为陵州判官天成初避地江陵高季兴据荆南署为从事厯事三世累官荆南节度副使检校秘书兼御史中丞后劝髙继冲归宋太祖授以黄州刺史将用为学士未及而卒自号葆光子有荆防笔佣橘斋巩湖诸集
　　徐昌图莆阳人与兄昌嗣并有才名陈洪进归宋令昌图奉表入汴太祖命为国子博士累迁殿中丞
　　闽
　　陈金凤福清人唐福建观察使陈岩女王审知选为才人延钧立复嬖之封淑妃及僣号册为后金凤善歌舞尝作乐游曲

　　御选厯代诗余巻一百一
　　钦定四库全书
　　御选厯代诗余巻一百二
　　司经局洗马掌局事兼翰林院修撰加二级【臣】王奕清奉防校刋
　　词人姓氏
　　宋
　　徽宗讳佶神宗子天才睿敏诗文之外尤工长短句书画入妙世称宣和名笔
　　髙宗讳搆字德基徽宗第九子博学强记政事之暇寄情歌咏所制渔父词尤为世所传
　　潘阆字逍遥大名人尝居洛阳卖药太宗朝有荐其能诗者召见崇政殿赐进士及第授四门国子博士后坐事遁入中条山中题诗钟楼寺僧疑而迹之复逸去寻出自首谪信州真宗朝为滁州参军有逍遥词一巻苏易简字太简梓州人太平兴国五年登进士覆试擢甲科第一由知制诰入为翰林学士续唐李肇翰林志
　　二巻以献太宗赐诗嘉之淳化中参知政事后以礼部侍郎出知邓州
　　防准字平仲下邽人年十九登太平兴国中进士除巴东令累官尚书右仆射集贤殿大学士景德中同中书门下平章事封莱国公为丁谓所搆贬雷州司户参军仁宗朝赠中书令諡忠愍有巴东集
　　王禹偁字元之钜野人太平兴国八年进士端拱初召试擢右拾遗直史馆二年拜左司諌知制诰坐事贬旋召为礼部员外郎厯翰林学士又罢为工部郎中知滁州改知扬州复召还知制诰再出知黄州徙鄿州有小畜集
　　丁谓字公言初字谓之长洲人淳化三年进士天禧初拜平章事封晋国公后贬崖州
　　夏竦字子乔德安人举贤良方正庆厯中同中书门下平章事判大名府召入为宰相改枢密使封英国公进封郑国公卒赠太师中书令諡文正以刘敞言改諡文庄有集一百巻
　　钱惟演字希圣吴越王俶之子少补牙门将归宋为右屯衞将军召试学士院改太仆少卿累迁至枢密使罢为镇国军节度观察留后改保大军节度知河阳入朝加同中书门下平章事坐擅议宗庙又与后家通婚落平章事以崇信军节度使归镇卒赠侍中諡曰思改諡文僖有拥旄集
　　赵抃字阅道西安人第进士为武安推官厯知崇安海陵江源三县通判泗州以曽公亮荐擢殿中侍御史英宗朝除龙图阁直学士知成都神宗初召知諌院擢叅知政事与王安石议政不协求去除资政殿学士出知越州寻以太子少保致仕卒赠太子少师諡清献晏殊字同叔临川人景德初张知白安抚江南以神童荐真宗召见命与进士并试援笔立成赐同进士出身累官翰林学士左庶子仁宗朝迁右諌议大夫兼侍读学士厯迁至参知政事集贤殿学士拜同中书门下平章事兼枢密使卒赠司空兼侍中諡元献有殊玊词一巻
　　陈尧佐字希元阆中人少师省华次子少从种放读书终南山第进士厯官同中书门下平章事集贤殿大学士以太子太师致仕赠司空兼侍中諡文惠
　　贾昌朝字子明获鹿人天禧中真宗祈谷南郊昌朝献颂召试赐进士出身除晋陵簿景祐初授崇政殿説书厯天章阁待制累官至同中书门下平章事兼侍中封许国公英宗立加左仆射进封魏国公諡文元有集百十二巻朩兰花令一调极为黄升所称
　　王益临川人安石之父官都官员外郎
　　杜衍字世昌山隂人登进士甲科厯官州县皆有政绩庆厯中拜同平章事集贤殿大学士兼枢密使以事罢知兖州致仕皇祐中进太师封祁国公卒赠司徒兼侍中諡正献
　　王琪字君玉华阳人举进士调主簿除馆阁校勘集贤校理厯官知制诰加枢密直学士以礼部侍郎致仕所制乐府名谪仙长短句
　　林逋字君复钱塘人少孤力学不事进取放游江淮间久之归杭州结庐西湖之孤山二十年足不及城市真宗赐以粟帛诏有司嵗时劳问及卒仁宗赐諡和靖先生有和靖先生集附词
　　李遵朂字公武上党人崇矩之孙登进士大中祥符间召见便殿尚荆国大长公主授左龙武军驸马都尉赐第永宁里累迁宁国军节度使徙镇国军知许州卒赠中书令諡和文有闲宴集
　　叶清臣字道卿长洲人天圣二年举进士对防擢第二厯官翰林学士权三司使罢为侍读学士知河阳卒赠左諌议大夫有集
　　聂冠卿字长孺新安人举进士授连州军事推官以大臣荐召试学士院充馆阁校勘预撰景祐广乐记庆厯中入为翰林学士判昭文馆兼侍读学士有蕲春集韩琦字稚圭安阳人天圣五年进士第二人嘉祐初厯官同中书门下平章事集贤殿大学士迁昭文馆大学士进右仆射再进司空兼侍中封仪国公进封衞国公再进封魏国公卒赠尚书令諡忠献徽宗追论定防功赠魏郡王有安阳集
　　范仲淹字希文吴县人大中祥符八年进士明道中为右司諌以直言逺贬寻召还累官至权知开封府复忤吕夷简贬知饶州西北用兵仁宗以仲淹人望所属起为陜西招讨副使兼知延州改知庆州屡进枢密直学士右諌议大夫充陜西路安抚招讨使召还拜枢密副使除防知政事卒赠兵部尚书楚国公諡文正有集李师中字诚之楚丘人登进士仁宗朝权主管经畧司文字提防广西路刑狱厯天章阁待制河东都转运使贬和州团练副使安置稍迁至右司郎中
　　宋祁字子京安陆人徙居雍丘天圣中与兄郊同举进士时称为大小宋累官翰林学士承防知制诰卒赠尚书諡景文有出麾小集西州猥稿
　　吴感字应之天圣二年省试第一又中防萃科仕至殿中丞以咏红梅词得名
　　韩维字持国雍丘人忠献公亿之子用门廕入仕欧阳修荐为检讨知太常礼院出判泾州除同修起居注进知制诰神宗初除龙图阁直学士厯知州郡召拜门下侍郎以太子少傅致仕
　　韩缜字玊汝维之弟登进士累官大中大夫同知枢密院事拜尚书右仆射兼中书侍郎以太子太保致仕赠司空崇国公諡庄敏
　　郑獬字毅夫安陆人皇祐五年举进士第一知制诰神宗召夕对内东门命草制赐双莲烛送归院拜翰林学士命权知开封府王安石恶之以侍读学士出知杭州徙青州有郧溪集
　　张升字杲卿韩城人大中祥符八年进士累官叅知政事兼枢密使以彰信军节度使同中书门下平章事判许州改镇河阳进太子太师致仕卒赠司徒兼侍中諡康节
　　谢绛字希深富阳人以父涛廕试秘书省校书郎复登进士甲科知汝隂县迁光禄寺丞召试擢秘阁校理厯官至朝散大夫行尚书兵部员外郎知制诰出知邓州欧阳修字永叔庐陵人两试国子监一试礼部皆第一擢进士甲科补西京留守推官景祐初召试迁馆阁校勘厯官至礼部侍郎兼翰林侍读学士进枢密副使叅知政事熙宁四年以观文殿学士太子少师致仕卒赠太子太师諡文忠修初号醉翁晚更号六一居士有六一居士词三巻
　　苏舜钦字子美易简之孙以父廕补太庙斋郎调荥阳尉复举进士官大理评事范仲淹荐其才召试擢集贤校理监进奏院为王拱辰诬奏除名寓居吴中买水石一区作沧浪亭以诗酒自放后为湖州长史卒有集梅尧臣字圣俞宣城人以从父询廕为河南主簿厯镇安判官仁宗召试赐进士出身为国子监直讲迁尚书屯田都官员外郎有宛陵集
　　石延年字曼卿其先幽州人徙宋城累举进士不第补三班奉职迁殿直累迁大理寺丞通判海州终太子中允秘阁校理
　　司马光字君实夏县人宝元初登进士甲科累官天章阁待制知諌院治平间为諌议大夫龙图阁直学士熙宁初迁翰林学士御史中丞进枢密副使不拜与王安石不合出知永兴军哲宗立拜门下侍郎进尚书左仆射卒赠太师温国公諡文正
　　王安石字介甫临川人庆厯中擢进士第知鄞县嘉祐三年为度支判官迁直集贤院同修起居注知制诰神宗在颍邸闻其名及即位命知江宁府数月召为翰林学士兼侍讲熙宁二年拜叅知政事三年拜同平章事七年罢八年复相屡谢病出判江宁府元丰二年复拜左仆射封舒国公改封荆卒赠太师諡曰文追封舒王晩居金陵自号半山老人有临川集词一巻
　　范纯仁字尧夫仲淹次子第进士除官不赴仲淹没始出仕治平中为侍御史争濮王典礼出判安州神宗朝知諌院加直集贤院同修起居注忤王安石改判国子监出知河中府哲宗立命同知枢密院事元祐三年拜尚书右仆射兼中书侍郎绍圣中贬永州安置后追赠开府仪同三司许国公諡忠宣有集
　　晏几道字叔原殊之防子尝监颍昌许田镇有小山词一巻黄庭坚为之序
　　张先字子野吴兴人晏殊尹京兆辟为通判厯官都官郎中居钱塘尝创花月亭有子野词一巻
　　柳永字耆卿初名三变乐安人景祐元年进士厯官屯田员外郎有乐章集九巻
　　韦骧字子骏钱塘人皇祐五年进士厯官尚书主客郎中提防防州路刑狱有集
