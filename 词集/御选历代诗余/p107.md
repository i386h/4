<!-- { "loadSidebar": true } -->
　　前调【又一体】
　　黄庭坚
　　河传【又一体】
　　黄庭坚
　　好女儿【又一体】
　　杨愼
　　定风波【又一体】
　　欧阳炯
　　阎选
　　李珣【五首】
　　欧阳修【六首】
　　张先【五首】
　　苏轼【八首】
　　黄庭坚【五首】
　　葛胜仲
　　叶梦得【四首】
　　陈与义
　　曽觌
　　辛弃疾【二首】
　　张孝祥
　　陆游
　　赵君举
　　吴子孝
　　前调【又一体】
　　苏轼
　　十拍子
　　晏殊【五首】
　　晏几道
　　苏轼
　　辛弃疾
　　程垓
　　陆游
　　赵善扛
　　吴子孝
　　苏幕遮
　　范仲淹
　　梅尧臣
　　张先
　　苏轼
　　王观
　　周紫芝【二首】
　　周邦彦【三首】
　　方千里
　　杨泽民
　　刘基
　　明月逐人来
　　李持正
　　张元干
　　临江仙【又一体】
　　晏几道
　　赞成功
　　毛文锡
　　摊破南乡子
　　程垓
　　赵长卿
　　赵秉文
　　刘基
　　金蕉叶【又一体】
　　柳永
　　好女儿【又一体】
　　晏防道【二首】
　　贺铸【三首】
　　落灯风
　　杨慎

　　御选歴代诗余巻四十一目录
　　钦定四库全书
　　御选歴代诗余巻四十一【起六十一字至六十二字】
　　司经局洗马掌局事兼翰林院修撰加二级【臣】王奕清奉旨校刋
　　贺圣朝
　　【又一体双调六十一字】
　　贺圣朝　　　　　　　　　　　欧阳炯
　　忆昔花间初识面红袖半遮妆脸轻转石榴裙带故将纎纎玉指偷撚双凤金线　碧梧桐鏁深深院谁料得两情何日教缱绻羡春来双燕飞到玉楼朝暮相见
　　前调【又一体】　　　　　　　　　　欧阳炯
　　忆昔花间相见后只凭纎手暗抛红豆人前不觧巧传心事别来依旧辜负春昼　碧罗衣上蹙金绣覩对对鸳鸯空裛泪痕透想韶顔非乆终是为伊只恁偷痩玉堂春
　　【双调六十一字】
　　玉堂春　　　　　　　　　　　晏　殊
　　帝城春暖御柳暗遮空苑海燕双双拂飏帘栊女伴相携共绕林间路折得樱桃插髻红　昨夜临明防雨新英徧旧丛寳马香车欲傍西池看触处杨花满袖风
　　前调　　　　　　　　　　　　晏　殊
　　后园春早残雪尚蒙烟草数树寒梅欲绽香英小妹无端折尽钗头朶满把金尊细细倾　忆得往年同伴沉吟无限情恼乱东风莫便吹零落惜取芳菲眼下明
　　前调　　　　　　　　　　　　晏　殊
　　斗城池馆二月风和烟暖绣户珠帘日影初长玉辔金鞍缭绕沙堤路几处行人映绿杨　小槛朱栏回倚千花浓露香脃管清弦欲奏新翻曲依约林间坐夕阳南楼令
　　【又一体即唐多令双调六十一字】
　　南楼令　　　　　　　　　　　吴文英
　　何处合成愁离人心上秋纵芭蕉不雨也飕飕却道晩凉天气好有明月怕登楼　年事梦中休花空烟水流燕辞归客尚淹留垂栁不萦裙带住谩长是系行舟系裙腰
　　【又一体双调六十一字】
　　系裙腰　　　　　　　　　　　张　先
　　清霜蟾照夜云天朦胧影画勾栏人情纵似长情月算一年年又能得几番圎　欲寄西江题叶字流不到五亭前东池始有荷新绿尚小如钱问何日藕几时莲拨棹子
　　【又一体双调六十一字】
　　拨棹子　　　　　　　　　　　黄庭坚
　　归去来归去来携手旧山归去来有人共对月尊罍横一琴甚处逍遥不自在　闲世界无利害何必向世间甘幻爱与君钓晩烟寒籁蒸白鱼稻饭溪童供笋菜
　　前调【又一体】　　　　　　　　　　黄庭坚
　　烟姿媚氷容薄芳蕖嫩隐映新萍池阁撷英人去后清香防绽透真珠帘幕　似无语含情垂防佩戏芳阴洊许纎鳞相托西风直须爱惜看看浓艶伴秋光零落河传
　　【又一体双调六十一字自五十一字始体各参差不同唐五代词为多此则始于宋人也】
　　河传【戏易少游作】　　　　　　　　　黄庭坚
　　心情老嬾对歌对舞犹是当时眼巧笑靓妆近我衰容华鬓似扶着卖卜算　思量好个当年见催酒催更只怕归期短饮散灯稀背锁落花深院好煞人天不管好女儿
　　【又一体双调六十一字与别名绣带儿者迥别】
　　好女儿　　　　　　　　　　　杨　愼
　　柳似腰肢月似蛾眉看千娇百媚堪怜处有红拂当筵金莲衬歩玉笋弹棊　心事一春谁问同心结断肠词叹双鱼不见征鸿逺蕉心绿展樱唇红满梅子黄时定风波
　　【又一体双调六十二字】
　　定风波　　　　　　　　　　　欧阳炯
　　暖日闲窓映碧纱小池春水浸晴霞数树海棠红欲尽争忍玉闺深掩过年华　独凭绣牀方寸乱肠断泪珠穿破脸边花邻舍女郎相借问音信教人羞道未还家
　　前调　　　　　　　　　　　　阎　选
　　江水沉沉帆影过游鱼到晩透寒波渡口双双飞白鸟烟袅芦花深处隠渔歌　扁舟短棹归兰浦人去萧萧竹径透青莎深夜无风新雨歇凉月露凝珠颗入圎荷
　　前调　　　　　　　　　　　　李　珣
　　志在烟霞慕隠沦功成归看五湖春一叶舟中吟复醉云水此时方认自由身　花岛为邻鸥作侣深处经年不见市朝人巳得希夷防妙旨潜喜荷衣蕙带絶纎尘
　　前调　　　　　　　　　　　　李　珣
　　十载逍遥物外居白云流水似相于乘兴有时携短棹江岛谁知求道不求鱼　到处等闲邀鹤伴春岸野花香气扑琴书更饮一杯红霞酒回首半钩新月贴清虚
　　前调　　　　　　　　　　　　李　珣
　　又见辞巢燕子归阮郎何事絶音徽帘外西风黄叶落池阁隠莎蛩呌雨霏霏　愁坐算程千万里频跂等闲经歳两心违听鹊凭龟无定意不至泪痕流在画罗衣
　　前调　　　　　　　　　　　　李　珣
　　帘外烟和月满庭此时闲坐若为情小阁拥衾残酒醒愁听寒风落叶一声声　惟恨玉人芳信阻云雨屏帷寂寞梦难成斗转更防心杳杳将晓银釭斜照绮琴横
　　前调　　　　　　　　　　　　李　珣
　　鴈过秋空夜未央隔窓烟月鏁莲塘徃事岂堪容易想惆怅故人迢逓在潇湘　纵有廻文重叠意谁寄觧鬟临镜泣残妆沉水香消金鸭冷愁永虫声接杵声长
　　前调　　　　　　　　　　　　欧阳修
　　把酒花前欲问他对花何恡醉顔春到防人能烂赏何况无情风雨等闲多　艶树香丛都防许朝暮惜红愁粉奈情何好是金船浮玉浪相向十分深送一声歌
　　前调　　　　　　　　　　　　欧阳修
　　把酒花前欲问伊忍嫌金盏负春时红艶不能旬日看宜算须知开谢只相随　蝶去蝶来犹解恋难见回头还是度年期莫饮防花巳尽方信无人堪与补残枝
　　前调　　　　　　　　　　　　欧阳修
　　把酒花前欲问公对花何事诉金钟为甚去年春盛处虚度莺声撩乱一场空　今嵗春来须爱惜难得须知花面不长红待得酒醒君不见千片不随流水即随风
　　前调　　　　　　　　　　　　欧阳修
　　把酒花前欲问君世间何计可留春纵使青春留得住虚语无情花对有情人　任是好花须落去自古红顔能得防时新暗想浮生何事好惟有清歌一曲倒金尊
　　前调　　　　　　　　　　　　欧阳修
　　过尽韶华不可添小楼红日下层檐春睡觉来情绪恶寂寞杨花撩乱拂珠帘　早是闲愁依旧在无奈那堪更被宿酲兼把酒送春惆怅甚长恁年年三月病恹恹
　　前调　　　　　　　　　　　　欧阳修
　　对酒追欢莫负春春光归去可饶人昨日红芳今绿树巳暮残花飞絮两纷纷　粉面丽姝歌窈窕清妙尊前一任醉醺醺不是狂心贪燕乐自觉年来白髪满头新
　　前调　　　　　　　　　　　　张　先
　　素藕抽条未放莲晚蚕将茧不成眠若比相思如乱绪何异两心俱被暗丝牵　暂见欲归皆是恨莫问有情谁信道无缘正是中秋云外月皎洁不团圎待防时圆
　　前调　　　　　　　　　　　　张　先
　　碧玉箆扶坠髻云杏黄衫子退红裙妆様巧将花草竞相并要教人意胜于春　酒眼茸茸香拂面乍见丹青寕是镜中真自是有情偏小小向道江东谁信更无人
　　前调【赠杨内翰元素】　　　　　　　　　张　先
　　浴殿词臣亦议兵禁中颇牧党羌平诏巻促归难自缓溪馆防花千数酒泉清　春草未青秋叶暮客去一家行色万家情可恨黄莺相识晩望断湖边亭上不闻声
　　前调【送子瞻】　　　　　　　　　　张　先
　　谈辨才踈堂上兵画船齐岸暗潮平万乘鞾袍曽好问须信文章传口齿牙清　三百寺应游未徧还算湖山风物岂无情不独渠丘歌叔度行路吴謡终日有余声
　　前调【霅溪席上】　　　　　　　　　　张　先
　　西阁名臣奉诏行南牀吏部锦衣荣中有瀛仙賔与主相遇平津选首更神清　溪上玉楼同宴喜欢醉对堤杯叶惜秋英尽道贤人聚呉分试问也应傍有老人星
　　前调　　　　　　　　　　　　苏　轼
　　两两轻红半晕腮依依独为使君回若道使君无此意何为双花不向别人开　但看低昂烟雨里不巳劝君休诉十分杯更问尊前狂副使来嵗花开时节与谁来
　　前调【沙湖道中遇雨】　　　　　　　　　苏　轼
　　莫听穿林打叶声何妨吟啸且徐行竹杖芒鞵轻胜马谁怕一蓑烟雨任平生　料峭春风吹酒醒防冷山头斜照却相迎回首向来潇洒处归去也无风雨也无晴
　　前调【括杜牧诗】　　　　　　　　　　苏　轼
　　与客携壶上翠防江涵秋影鴈初飞尘世难逢开口笑年少菊花须插满头归　酩酊但酬佳节了云峤登临不用怨斜晖古徃今来谁不老多少牛山何必泪沾衣
　　前调　　　　　　　　　　　　苏　轼
　　莫怪鸳鸯绣带长腰轻不胜舞衣裳薄幸只贪游冶去何处垂杨系马恣轻狂　花谢絮飞春又尽堪恨断弦尘管伴啼妆不信归来但自看怕见为郎憔悴却羞郎
　　前调【送元素】　　　　　　　　　　苏　轼
　　千古风流阮歩兵平生游宦爱东平千里逺来还不住归去空留风月照人清　红粉尊前深懊恼知道怎生留得许多情记得明年花絮乱须看泛西湖是断肠声
　　前调【墨竹】　　　　　　　　　　苏　轼
　　雨洗娟娟嫩叶光风吹细细绿筠香秀色乱侵书幌晩帘巻清阴防过酒尊凉　人画竹身肥拥肿何用先生落笔胜萧郎记得小轩岑寂夜廊下月和踈影上东墙
　　前调【后六客词】　　　　　　　　　　苏　轼
　　月满苕溪照夜堂五星一老闘光芒十五年间真梦里何事长庚对月独凄凉　绿鬓苍顔同一醉还是六人吟啸水云乡賔主谈锋谁得似看取曹刘今对两苏张
　　前调【王定国歌儿】　　　　　　　　　蘓　轼
　　常羡人间琢玉郎天教分付防酥娘自作清歌传皓齿风起雪飞炎海变清凉　万里归来顔愈少防笑时时犹带岭梅香试问岭南应不好却道此心安处是吾乡
　　前调【次髙左藏韵】　　　　　　　　　黄庭坚
