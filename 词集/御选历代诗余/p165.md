<!-- { "loadSidebar": true } -->
　　饧箫吹暖蜡烛分烟春思无限风到楝花二十四番吹徧烟湿浓堆杨栁色昼长闲坠棃花片悄帘栊听幽禽对语分明如翦　记旧日西湖行乐载酒寻春十里尘软背后腰肢髣髴画图曽见宿粉残香随梦冷落花流水和天逺但如今病恹恹海棠池馆
　　前调　　　　　　　　　　　　文征明
　　暄风泛午迟日酣春万锦新濯傅乐亭东记得向来曾约正是春明堪醉也等闲愁病刚蹉却漫多情忆防干旧倚此时萧索　空自有怜春思致赋玉才情无处堪着怎及东君时自对花吟酌檀板风流空在念锦堂佳丽还留诺待迟迟却又怕雨狂风恶
　　被花恼
　　【双调九十七字】
　　被花恼　　　　　　　　　　　杨　缵
　　疎疎宿雨酿寒轻帘幙静垂清晓寳鸭微温瑞烟少檐声不动春禽对语梦怯频惊觉敧珀枕倚银牀半窓花影明东照　惆怅夜来风生怕娇香混瑶草披衣便起小径廻廊处处多行到正千红万紫竞芳妍又还似年时被花恼蓦忽地省得而今双鬓老
　　秋蕊香
　　【又一体双调九十七字】
　　秋蕊香【朩犀】　　　　　　　　　赵以夫
　　一夜金风吹成万粟枝头防防明黄扶疎月殿影雅澹道家装阿谁倩天女散浓香十分重透霓裳徘徊处玉绳低转人静天凉　厎事小山幽咏浑未识清妍空自情伤忆佳人执手难离相招蟾魄和酒吸清光碧云日暮何妨惆怅乆瑶琴微弄一曲清商
　　鳯凰台上忆吹箫
　　【又一体双调九十七字】
　　鳯凰台上忆吹箫【咏梅】　　　　　侯　寘
　　浴雪精神倚风情态百端邀勒春还记旧隠溪桥日暮驿路泥干曾伴先生蕙帐香细细粉痩琼闲伤牢落一夜梦回膓断家山　空敎映溪带月供游客无情折满雕鞍便忘了明窓净几笔砚同欢莫向髙楼喷笛花似我蓬鬓霜斑都休説今夜倍觉清寒
　　前调【蜡梅用前韵】　　　　　　　　　侯　寘
　　浅染霓裳轻匀汉额巫山行雨方还最好是肌香蜡莹萼嫩红干曾见金钟在列钧天罢笋簴都闲妖娆似晓镜乍开緑沁睂山　休夸痩枝疎影湘裙窄一钩龙麝随鞍便更做山人倦赏畏冷无欢争奈冰瓯彩笔题诗处珠琲斓斑清宵永相对莫放杯寒
　　前调【赵主簿号孤篷嘱予赋之】　　　　　　　张　炎
　　水国浮家渔邨古隠浪游惯占花深犹记得琵琶半面曾湿衫青不道江空岁晚桃叶渡还叹飘零因乘兴醉梦醒时却是山隂　投闲倦呼俦侣竟棹入芦花俗客难寻风渺渺云拖暮雪独钓寒清逺溯流光万里浑错认片竹寰瀛元来是天上太乙真人
　　前调【秦淮夜月】　　　　　　　　　　彭履道
　　劝客新楼鸣筝上酒夜凉人爱秋深何似过赏心佳处依约湖隂东望寒光缥缈烟水阔短笛消沈防干近胜时种柳青到如今　凌波又成误约自环佩飞去暗想遗音重记省江城倦客醉拥秋衾谁家一掬红泪孤鴈逺湿透罗襟石城晓数声又递寒砧
　　庆清朝慢
　　【双调九十七字】
　　庆清朝慢　　　　　　　　　　王　观
　　调雨爲酥催冰做水东君分付春还何人便将轻暖防破残寒结伴蹋青去好平头鞵子小双鸾烟郊外望中秀色如有无间　晴则个隂则个饾饤得天气有许多般须敎撩花拨栁争要先看不道吴绫绣韤香泥斜沁几行斑东风巧尽収翠緑吹上睂山
　　前调　　　　　　　　　　【宋媛】李清照
　　禁幄低张雕防巧护就中独占残春容华澹泞绰约俱见天真待得羣花过后一番风露晓妆新妖娆态妒风笑月长殢东君　东城边南陌上正日烘池馆竞走香轮绮筵散目谁人可继芳尘更好明光宫里几枝先向日边匀金尊倒了画烛不管黄昏
　　前调【又一体】　　　　　　　　　　史达祖
　　坠絮孳萍狂鞭孕竹偷移红紫池亭余花未落似供残蝶经营赋得送春诗了夏帷撺断緑隂成桑麻外乳鸠穉燕别様芳情　荀令旧香易冷叹俊游疎嬾枉自销凝尘侵谢屐幽径斑驳苔生便觉寸心尚老故人前度漫丁宁空相误祓兰曲水挑菜东城
　　前调　　　　　　　　　　　　王沂孙
　　玉局歌残金陵句絶年年负却薫风西邻窈窕独怜入户飞红前度緑隂载酒枝头色比似裙同何须拟蜡珠作蔕缃防成丛　谁在旧家殿阁自玉真仙去埽地春空朱旛护取如今应悮花工颠倒绛英满迳想无车马到山中西风后尚余数防还胜春浓
　　前调　　　　　　　　　　　　张　炎
　　浅草犹霜融泥未燕晴梢润叶初干闲扶短防邻家小聚清欢错认篱根是雪梅花过了一番寒风还峭较迟芳信恰似春残　此境此时此意待携琴独去不冷慵弹飘飘爽气飞鸟相与俱还醉里不知何处好诗尽在夕阳山山深杳更无人到流水花间
　　雨中花慢
　　【双调九十七字】
　　雨中花慢　　　　　　　　　　黄庭坚
　　正乐中和夷夏燕喜官梅乍传消息待新年欢计断送春色桃李成隂甘棠少讼又移旌防念画楼朱阁风流髙防顿冷谈席　西川纵有舞裙歌板谁共茗邀棊敌归来未先霑离袖管弦催滴乐事赏心易散良辰美景难得防须醉倒玉山扶起更倾春碧
　　前调【又一体】　　　　　　　　　　辛弃疾
　　马上三年醉防吟鞍锦囊诗巻长留怅溪山旧管风月新收明便闗河杳杳去应日月悠悠笑千篇索价未抵蒲萄五斗凉州　停云老子有酒盈尊琴书端可消忧浑未解倾身一饱淅米矛头心似伤弓塞鴈身如喘月吴牛晓天凉夜月明谁伴吹笛南楼
　　前调【长沙】　　　　　　　　　　张孝祥
　　一叶凌波十里御风烟鬟雨鬓萧萧认江皋玉佩水馆冰绡秋净明霞乍吐曙凉宿霭初消恨微颦不语欲进还休凝竚迢遥　神交冉冉愁思盈盈断魂欲遣谁招还似待青鸾传信乌鹊成桥怅望胎仙琴叠羞看翡翠兰苕梦回人逺红云一片天际笙箫
　　前调【懐刘改之】　　　　　　　　　　苏　泂
　　十载尊前放歌起舞人间酒户诗流尽期君凌厉羽翮髙秋世事几如人意儒冠还负身谋叹天生李广才气无双不得封侯　榆闗万里一去飘然片云甚处神州应怅望家人父子重见无由陇水寂寥传恨淮山宛转供愁这回休也燕鸿南北长隔英游
　　前调【又一体】　　　　　　　　　　葛立方
　　壮岁嬉游乐事几经青门紫陌芳春未见廉纤膏雨浥花尘濯锦寳丝増艳洗妆玉颊尤新向韶光浓处防染芳菲总是东君　苏州老子经过南园爲谁一埽花林谁信道佳声着处肌润香匀晓洗何郎汤饼暮留巫女行云寄言游子也须留盼小驻蹄轮
　　前调　　　　　　　　　　　　葛立方
　　寄径睢阳陌上忽看夭桃秾李争春又见楚宫行雨洗芳尘红艳霞光夕照素华琼树朝新爲竒姿芳润拟倩游丝留住东君　拾遗杜老犹爱南塘寄情萝薜山林争似此花如姝丽獭髓轻匀不数江陵玉杖休夸花岛红云少须澄霁一番清影更待冰轮
　　玉簟凉
　　【双调九十七字】
　　玉簟凉　　　　　　　　　　　史达祖
　　秋是愁乡自锦瑟断弦有泪如江平生花里活奈旧梦难忘蓝桥云树正緑料抱月几夜眠香河汉阻但鳯音传恨栏影敲凉　新妆莲娇试晓梅痩破春因甚却扇临窓红巾衔翠翼早弱水茫茫柔指各自未翦问此去莫负王昌芳信准更敎寻红杏西厢
　　緑盖舞风轻
　　【双调九十七字】
　　緑盖舞风轻【白莲】　　　　　　　周　密
　　玉立照新妆翠盖亭亭凌波步秋漪真色生香明珰揺澹月舞袖斜倚耿耿芳心奈千缕晴丝萦系恨开迟不嫁东风颦怨娇蕊　花厎漫卜幽期素手采珠房粉艳初洗雨湿铅顋碧云深暗聚软绡清泪访藕寻莲楚江逺相思谁寄棹歌回衣露满身花气
　　月边娇
　　【双调九十七字】
　　月边娇【元夕】　　　　　　　　　周　密
　　酥雨烘晴早栁盼娇颦兰芽愁醒九街月澹千山夜暖十里寳光花影尘凝歩韤送艳笑争夸轻俊笙箫逼晓翠幙巻天香宫粉　少年韦曲疎狂絮花踪迹夜蛾心性戏丛围锦灯帘转玉擛却舞勾歌引前懽漫省又辇路东风吹鬓醺醺倚醉任夜深春冷
　　玉京謡
　　【双调九十七字】
　　玉京謡　　　　　　　　　　　吴文英
　　蝶梦迷清晓万里无家岁晚貂裘敝载取琴书长安闲看桃李烂锦绣人海花塲任客燕飘零谁计春风里香泥九陌文梁孤垒　微吟怕有诗声翳镜慵看但小楼独倚金屋千娇从他鸳暖秋被蕙帐移烟雨孤山待对影落梅清泚终不似江上翠微流水
　　留客住
　　【双调九十七字】
　　留客住　　　　　　　　　　　栁　永
　　偶登眺凭小楼艳阳时节乍晴天气是处闲花野草遥山万叠云散涨海千里潮平波浩渺烟村院落是谁家绿树数声啼鸟　旅情悄逺信沉沉离魂杳杳对景伤懐度日无言谁表惆怅旧欢何处后约难凭看看春又老盈盈泪眼望僊乡隠隠断霞残照
　　燕春台
　　【双调九十七字】
　　燕春台【东都春日李阁使席上】　　　　　　张　先
　　丽日千门紫烟双阙琼林又报春回殿角风微当时去燕还来五侯池馆屏开探芳菲走马天街重帘人语辚辚车幰逺近轻防　雕觞霞滟翠幕云飞楚腰舞栁宫面妆梅金猊夜暖罗衣暗裛香煤洞府人归笙歌灯火楼台下蓬莱犹有花上月清影徘徊
　　夏初临
　　【双调九十七字】
　　夏初临　　　　　　　　　　　刘　泾
　　泛水新荷舞风轻燕园林夏日初长庭树隂浓雏莺学弄新簧小桥飞入横塘跨青苹绿藻幽香朱防斜倚霜纨未揺衣袂先凉　歌欢稀遇怨别多同路遥水逺烟澹梅黄轻衫短帽相携洞府流觞况有红妆醉归来寳蜡成行拂牙牀纱防半开月在回廊
　　前调【又一体】　　　　　　　　　　王沂孙
　　疎帘蝶粉幽径燕泥花间小雨初足又是楚城寒食轻舟泛晴渌寻芳地来去熟尚髣髴大堤南北望杨栁一片隂隂揺曳新绿　重访艳歌人听取春声犹是杜郎曲荡漾去年春色深深杏花屋东风曾共宿记小刻近窓新竹旧游逺沈醉归来满院银烛
　　西子妆慢
　　【又一体双调九十七字】
　　西子妆慢　　　　　　　　　　吴文英
　　流水麴尘艳阳酤酒画舸游情如雾笑拈芳草不知名乍凌波断桥西堍垂杨漫舞总不解将春系住燕归来问防绳纤手如今何许　欢盟误一箭流光又趁寒食去不堪衰鬓着飞花傍绿隂冷烟深树都秀句记前度刘郎曽赋最伤心一片孤山烟雨
　　前调　　　　　　　　　　　　张　炎
　　白浪揺天青隂涨地一片野懐幽意杨花防防是春心替风前万花吹泪遥岑寸碧有谁识朝来青气自沈吟甚流光轻掷繁华如此　斜阳外隠约孤邨隔坞闲门闭渔舟何似莫归来想桃源路通人世危桥静倚千年事都消一醉漫依依愁落鹃声万里
　　梦芙蓉
　　【双调九十七字】
　　梦芙蓉【赵昌芙蓉图】　　　　　　　　吴文英
　　西风揺歩绮记长堤骤过紫骝十里断桥南防人去晚霞外锦温花共醉当时曽共秋被自别霓裳应红消翠冷霜枕正慵起　惨淡西湖栁厎揺落秋魂夜月归环佩画图重展惊认旧梳洗去来双翡翠难传脸恨睂意梦断琼娘但云深路杳城影蘸流水
　　潇潇雨
　　【双调九十七字】
　　潇潇雨【泛江懐友】　　　　　　　　　张　炎
