<!-- { "loadSidebar": true } -->
　　雨过羣山翠杨柳含烟如醉画檐双燕引雏飞风动榴花防防猩红碎　对花莫把防干倚心乱难为理夕阳江上满眼淸波总是愁人泪
　　恨来迟
　　【一名恨欢迟双调五十二字】
　　恨来迟　　　　　　　　　　　无名氏
　　柳暗汀洲最春深处小宴初开似泛宅浮家水平风软咫尺蓬莱　更劝君吸尽紫霞杯醉看鸾凤徘徊正洞里桃花盈盈一笑依旧怜才
　　惜双双令
　　【双调五十二字与惜分飞令又一体同以前后段次句各多一字遂别立调名】
　　惜双双令　　　　　　　　　　刘　弇
　　风外橘花香暗度飞絮绾残春归去醖造黄梅雨冷烟晓占横塘路　翠屛人在天低处惊梦断行云无据此恨凭谁诉恁时却倩危弦语
　　锯解令
　　【双调五十二字】
　　锯解令　　　　　　　　　　　杨无咎
　　送人归后酒醒时睡不稳衾翻翠缕应将别泪洒西风尽化作断肠夜雨　卸帆浦溆一种凄惶两处寻思却是我无情便不解寄将梦去
　　杏花天
　　【又一体双调五十二字】
　　杏花天【杏花】　　　　　　　　　髙　濂
　　抹红匀粉墙头面轻烟混垂杨金线半落半开春眷恋掩映春旗村店　透韶光初番娇颤看上苑酒酣芳宴不禁风翦翦雨带花飞一片
　　梦仙郎
　　【双调五十二字】
　　梦仙郎　　　　　　　　　　　张　先
　　江东苏小夭斜窈窕都不胜防鸾娇妙春艳上新妆风过着人香　佳树隂隂池院华灯绣幔花月好岂能长见离聚此生縁何计问髙天
　　入塞
　　【双调五十二字】
　　入塞　　　　　　　　　　　　程　垓
　　好思量正秋风半夜长奈银釭一防耿耿背西牎衾又凉枕又凉　露华凄凄月半床照得人眞个断肠牎前谁浸朩犀黄花也香梦也香
　　燕归梁
　　【又一体双调五十二字】
　　燕归梁【风莲】　　　　　　　　　蒋　捷
　　我梦唐宫春昼迟正舞到曳裙时翠云队仗绛霞衣慢腾腾手双垂　忽然急鼓催将起似防凤乱惊飞梦回不见万琼妃见荷花被风吹
　　留春令
　　【又一体双调五十二字】
　　留春令　　　　　　　　　　　沈端节
　　旧家元夜追随风月连宵欢宴被闲懑引得寸心里一似蛾儿转　而今百事心情嬾灯下几曾忺看筭静中惟有牎前梅影合是幽人伴
　　玉团儿
　　【双调五十二字】
　　玉团儿　　　　　　　　　　　袁去华
　　呉江疑天接独着我扁舟一叶歩韤凌波芙蓉仙子緑盖红颊　登临正要诗弹压叹此去都忘句法剧饮狂歌清风明月相应相答
　　倾杯令
　　【双调五十二字】
　　倾杯令　　　　　　　　　　　吕渭老
　　隔座藏钩分曹射覆烛艳渐催三鼓筝按敎坊新谱楼外月上春浦　徘徊争忍忙归去怕明朝无情风雨珍花美酒团坐且作尊前笑语
　　望江东
　　【双调五十二字此调若叶平韵与醉红妆句法短长无异但中间用字平仄不同未可混为一也】
　　望江东　　　　　　　　　　　黄庭坚
　　江水西头隔烟树望不见江东路思量只有梦来去更不怕江拦住　灯前写了书无数筭没个人传与直饶寻得鴈分付又还是秋将暮
　　菊花新
　　【以宋仙韶院中菊部头得名双调五十二字】
　　菊花新　　　　　　　　　　　张　先
　　堕髻慵妆来日暮家在柳桥堤下住衣缓绛绡垂琼树袅一枝红雾　院深池静花相妒粉墙低乐声时度长恐舞筵空轻化作彩云飞去
　　归去来
　　【又一体双调五十二字】
　　归去来　　　　　　　　　　　柳　永
　　一夜狂风雨花英坠碎红无数垂杨漫结黄金缕尽春残萦不住　蝶稀蜂散知何处殢尊酒转添愁绪多情不惯相思苦休惆怅好归去
　　朩兰花
　　【双调五十二字】
　　朩兰花　　　　　　　　　　　毛熙震
　　掩朱扉钩翠箔满院莺声春寂寞匀粉泪恨檀郎一去不归花又落　对斜晖临小阁前事岂堪重想着金带冷画屛幽寳帐慵熏兰麝薄
　　酒泉子
　　【又一体双调五十二字一名忆余杭此调始四十字止于此体按字分调各自有别】
　　酒泉子　　　　　　　　　　　潘　阆
　　长忆西湖湖水上尽日凭防楼上望三三两两钓鱼舟岛屿正淸秋　笛声依约芦花里白鸟成行忽惊起别来闲想整纶竿思入水云寒
　　醉花隂
　　【双调五十二字】
　　醉花隂　　　　　　　　　　　毛　滂
　　檀板一声莺起速山影穿疎朩人在翠阴中欲觅残春春在屛风曲　劝君对客杯须覆灯照瀛洲緑西去玉堂深魄冷魂清独引金莲烛
　　前调　　　　　　　　　　　　毛　滂
　　金鸭犹温香未歇尘定歌初彻防透薄罗衣一霎淸风人映团团月　持杯试听留春阕此个情肠别分付与莺儿助取东君停待芳菲节
　　前调【梅】　　　　　　　　　　　舒　亶
　　月幌风帘香一阵正千山云尽冷对酒尊傍无语含情别是江南信　寿阳妆罢人微困更玉钗斜衬拟插一枝归只恐风流羞上潘郎鬓
　　前调【送陆宣德】　　　　　　　　　　舒　亶
　　粉轻一捻和香聚教露华休妒今日在尊前只为情多脉脉都无语　西湖雪过难留住指广寒归去去后又明年人在江南梦到花深处
　　前调【建康重九】　　　　　　　　　　赵长卿
　　老去悲秋人转痩更异乡重九人意自凄凉祗有茱茰岁岁香依旧　登髙无奈空搔首落照归鸦后六代旧江山满眼兴衰一洗黄花酒
　　前调　　　　　　　　　　　　杨无咎
　　满城风雨无端恶孤负登髙约佳节若为酬与歌呼胜却秋萧索　菊花旋摘揉靑萼满满浮杯酌老鬓未侵霜醉里乌纱不怕风吹落
　　前调　　　　　　　　　　　　杨无咎
　　楚乡易得天时恶风雨长如约不道有幽人衣带秋深犹是悬鹑索　招呼朋侣如花萼有酒须同酌世态任凋疎却爱黄花不似羣花落
　　前调　　　　　　　　　　　　杨无咎
　　淋漓尽日黄梅雨断送春光暮目断向髙楼持酒停歌无计留春住　扑人飞絮浑无数总是添愁绪回首问春风争得春愁也解随春去
　　前调　　　　　　　　　　　　辛弃疾
　　黄花漫説年年好也趁秋光老緑鬓不惊秋若鬬尊前人好花堪笑　蟠桃结子知多少家住三山岛何日跨飞鸾沧海飞尘人丗因縁了
　　前调【咏朩犀】　　　　　　　　　　张元干
　　红茰紫菊开还早独占秋光老醖造一般清比着芝兰犹自争多少　霜刀翦叶呈纤巧手撚迎人笑云鬓一枝斜小阁幽牎是处都香了
　　前调　　　　　　　　　　【宋媛】李清照
　　薄雾浓雰愁永昼瑞脑销金兽佳节又重阳玉枕纱幮半夜凉初透　东篱把酒黄昏后有暗香盈袖莫道不销魂帘卷西风人似黄花瘦
　　前调　　　　　　　　　　　　刘　基
　　溽暑炊人肌骨软梦绕南柯逺惊起却依然碧树连天风雨溪山晩　人间已自成疎懒事往谁能挽去去紫芝翁白石淸泉日夜靑苔满
　　前调　　　　　　　　　　　　刘　基
　　红缀繁枝莺语巧弱柳和烟袅玉勒漫寻芳踏徧东皋满眼靑靑草　逺岫重重霞气表无数山花绕古寺梵音深曲径疎篱才信郊居好
　　前调　　　　　　　　　　　　刘　基
　　楼外斜阳低半树虽好难留住树里有鸣蝉似诉中情哽咽风前语　碧云不见蓬莱路青鸟今何处莫更倚防干愁上心头无计推他去
　　前调【次刘伯温韵】　　　　　　　　　呉子孝
　　碧水萦回堤畔树风急云难住日日倚孤舟枝上双双愁听黄鹂语　玉京借问无多路回首家何处记得别时言莫忘深情爱向蓝桥去
　　前调　　　　　　　　　　　　呉子孝
　　夜深虚馆吹霜竹鼍鼓喧相逐仰看月华明未满冰轮万顷铺寒玉　筵前莫怪杯深属酒映玻璃緑新恨别离难遥睇天涯徙倚防干曲
　　前调　　　　　　　　　　　　王肯堂
　　柳花飞去分鸾恨一晌无音信马识旧游踪行过门前伫立浑忘进　金笼鹦鹉呼声近名姓犹相认侍女乍传言刬韤相迎不得撩双鬓
　　前调　　　　　　　　　　　　朱　灏
　　枫色燃亭空漫醉溆复鸥能记云叶下重崖风不鸣条欲稳衰红睡　惊秋络纬声无次萤学残灯始凉夜水争天一段琉璃乍托银蟾出
　　前调　　　　　　　　　　　　陈子龙
　　绣幕屛山红影对两防愁睂黛消息又黄昏立徧苍苔赚得心儿悔　一缕博山庭院内人在秋千背夜久落春星几阵东风残月棃花碎
　　前调　　　　　　　　　　　　沈士铣
　　老尽芙蓉霜叶吼顿使人消瘦曳杖踏郊吟竹里靑帘髙凭疎堤柳　逺眺秋山怀故友泪落停杯酒况惨惨凄凄风雨三更独自支僝僽
　　前调　　　　　　　　　　【明媛】端淑卿
　　春到人间能几月愁近清明节花柳正争妍妒雨纷纷杜宇声啼血　茫茫山水经年别感事归心切无计可留春一片花飞两鬓堆霜雪

　　御选歴代诗余巻二十三
　　钦定四库全书
　　御选歴代诗余巻二十四目録【五十二字】
　　南歌子【又一体】
　　毛熙震
　　孙光宪
　　欧阳修
　　苏轼【十一首】
　　黄庭坚【二首】
　　秦观【四首】
　　晁补之【二首】
　　陈师道【二首】
　　贺铸【三首】
　　毛滂【三首】
　　周紫芝【三首】
　　谢逸
　　周邦彦
　　田不伐【二首】
　　李祁
　　吕渭老【三首】
　　杨适
　　向子諲【六首】
　　蔡伸【三首】
　　叶梦得
　　徐俯
　　赵师侠
　　陈与义
　　赵长卿【五首】
　　张元干【三首】
　　吕本中
　　邓肃
　　曾觌【二首】
　　杨无咎【二首】
　　侯寘
　　辛弃疾【三首】
　　范成大【三首】
　　陈三聘【二首】
　　张孝祥【三首】
　　程垓【八首】
　　袁去华
　　王千秋
　　王炎【二首】
　　陆游
　　严仁
　　史达祖
　　吴潜
　　徐照
　　洪瑹
　　沈端节
　　黄升【二首】
　　张枢
　　张炎
　　石孝友【四首】
　　赵君举
　　僧挥
　　李清照
　　刘仲尹
　　赵摅
　　王从叔
　　刘基【二首】
　　吴子孝
　　王锡爵
　　杨愼
　　张大烈
　　陈子龙
　　沈宗塙
　　叶小鸾【二首】
　　前调【又一体】
　　石孝友

　　御选歴代诗余巻二十四目録
　　钦定四库全书
　　御选歴代诗余巻二十四【五十二字】
　　司经局洗马掌局事兼翰林院修撰加二级【臣】王奕清奉防校刋
　　南歌子
　　【又一体一名风蝶令一名望秦川歌亦作柯双调五十二字】
　　南歌子　　　　　　　　　　　毛熙震
　　逺山愁黛碧横波慢脸明腻香红玉茜罗轻深院晩堂人静理银筝　鬓动行云影裙遮防屐声娇羞爱问曲中名杨柳杏花时节几多情
　　前调　　　　　　　　　　　　孙光宪
