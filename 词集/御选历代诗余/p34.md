<!-- { "loadSidebar": true } -->
　　正是看花天气为春一醉醉来却不带花归悄不解看花意　试问此花明媚将花谁比只应花好似年年花不似人憔悴
　　前调　　　　　　　　　　　　舒　亶
　　叶厎枝头红小天然窈窕后园桃李漫成蹊问占得春多少　不管雪消霜晓朱顔常好年年若许醉花间待了花间老
　　前调　　　　　　　　　　　　周邦彦
　　睂共春山争秀可怜长皱莫将清泪湿花枝恐花也如人痩　清润玉箫闲久知音稀有欲知日日倚防愁但问取庭前柳
　　前调　　　　　　　　　　　　周邦彦
　　杜宇催归声苦和春归去倚防一霎酒旗风任扑面桃花雨　目断陇云江树难逢尺素落霞隐隐日平西料想是分携处
　　前调　　　　　　　　　　　　王安中
　　梦破池塘杳杳情随春草尊前风味不胜清赋白雪幽兰调　秀句银钩争妙殷勤东道蛮笺传与翠娥歌便买断千金笑
　　前调　　　　　　　　　　　　王安中
　　欲访瑶池莲岛烟云缥缈清游却到鳯凰池听檀板新声妙　天上除书催早人瞻元老东风烟柳罩河隄更何处深春好
　　前调　　　　　　　　　　　　王安中
　　衰柳未传春信霜花催鬓送君西去指秦关看日近长安近　玉帐同时英俊合离无凖路逢新鴈北飞来寄一字燕山问
　　前调　　　　　　　　　　　　朱敦儒
　　惯被好花留住蝶飞莺语少年塲上醉乡中容易放春归去　今日江南春暮朱顔何处莫将愁绪比飞花花有数愁无数
　　前调　　　　　　　　　　　　辛弃疾
　　锦帐如云髙处不知重数夜深银烛泪成行算都把心期付　莫待燕飞泥户问花花诉不知花定有情无似却怕新词妒
　　前调　　　　　　　　　　　　辛弃疾
　　羞见鉴鸾孤却倩人梳掠一春长是为花愁甚夜夜东风恶　行绕翠帘珠箔锦牋谁托玉觞泪满却停觞怕酒似郎情薄
　　前调　　　　　　　　　　　　管　鉴
　　江上青山无数緑阴深处夕阳犹在系扁舟为佳景留人住　巳办一蓑归去江南烟雨有情鸥鹭莫惊飞便相约长为侣
　　前调【九日】　　　　　　　　　　方　岳
　　痩得黄花能小一帘香杳东篱云冷正愁予犹幸是西风少　叶下亭臯渺渺秋何为老无钱持蟹对黄花又孤负重阳了
　　前调　　　　　　　　　　　　方千里
　　月影娟娟明秀帘波吹皱徘徊空度可怜宵漫问道因谁瘦　不见芳音长久鳞鸿空有渭城西路恨依然尚梦想青青柳
　　前调　　　　　　　　　　　　杨泽民
　　心抵江莲长苦凌波人去恹恹消瘦不胜衣恨清泪多于雨　旧曲慵歌琼树谁传香素碧溪流水过楼前问红叶来何处
　　前调　　　　　　　　　　　　杨泽民
　　水与东风俱秀一池春皱满庭花卉尽芳菲只有朶红梅痩　谱里知名自久真情难有纵然时下有真情又还似章台柳
　　前调　　　　　　　　　　　　陈允平
　　欲寄相思愁苦倩流红去泪花写不断离懐都化作无情雨　渺渺暮云江树溪烟横素六桥飞絮夕阳西总都是春归处
　　前调　　　　　　　　　　　　陈允平
　　淡淡双蛾疎秀为谁频皱落花何处不春愁料不是因花痩　锦字香牋封久鳞鸿稀有舞腰销减不禁愁怕一似章台柳
　　琴调相思引
　　【一名玉交枝双调四十六字别本作定风波令定风波自有本调与此无渉】
　　琴调相思引　　　　　　　　　周紫芝
　　梅粉梢头雨未干淡烟疎日带春寒暝鸦啼处人在小楼边　芳草只随春恨长塞鸿空傍碧云还断霞消尽新月又婵娟
　　前调【别余干作】　　　　　　　　　　赵彦端
　　拂拂轻烟雨麯尘小庭深幕堕娇云好花无几犹是洛阳春　燕语自知懐旧垒水声只解送行人可堪诗墨和泪渍罗巾
　　前调　　　　　　　　　　　　赵彦端
　　曽蹑姑苏城上台好山知有好人来几回徙倚月里暮云开　闲倚和风千歩栁倦临残墨一枝梅防香髙烛翻动道人灰
　　前调　　　　　　　　　　　　许　棐
　　组绣盈箱锦满机倩人缝作防花衣恐花飞去无复上芳枝　巳恨逺山迷望眼不须更画逺山睂正无聊頼雨外一鸠啼
　　前调　　　　　　　　　　　　陈允平
　　金谷园林锦绣香蹋青挑菜又相将鳯台人逺离思入三湘　花着雨添红粉重柳随风曳碧丝长薄情莺燕春去怎商量
　　前调【赏花】　　　　　　　　　　汪元量
　　晓拂菱花巧画睂猩罗新翦作春衣恐春归去无处看花枝　巳恨东风成去客更敎飞燕舞些时惜花人醉头上插花归
　　前调　　　　　　　　　　　　赵与仁
　　冰箔纱帘小院清晴尘不动地衣平昨宵风雨凉到朩犀屏　香月照妆秋粉薄水云飞佩藕丝轻好天良夜闲理玉鞾笙
　　前调　　　　　　　　　　　　无名氏
　　胆様瓶儿几防春翦来犹带水云防且移孤冷相伴醉深尊　每为惜花无晓夜敎人甚处不销魂为伊惆怅何独是黄昏
　　前调　　　　　　　　　　　　刘仲尹
　　蚕欲眠时日巳曛柔桑叶大緑团云罗敷犹小陌上看行人　翠实低条梅弄色轻花吹陇麦初匀鸣鸠声里过尽太平春
　　巫山一段云
　　【又一体双调四十六字】
　　巫山一段云　　　　　　　　　唐昭宗
　　缥缈云间质盈盈池上身袖罗斜举动埃尘明艳不胜春　翠鬓晩妆烟重寂寂阳台一梦冰眸莲脸见长新巫峡更何人
　　前调　　　　　　　　　　　　唐昭宗
　　蝶舞棃园雪莺啼柳带烟小池残日艳阳天苎罗山又山　青鸟不来愁絶忍看鸳鸯双结春风一等少年心闲情恨不禁
　　前调　　　　　　　　　　　　柳　永
　　琪树罗三殿金龙抱九闗上清真籍总羣仙朝拜五云间　昨夜紫微诏下急唤天书使者令赍瑶检降雕霞重到汉皇家
　　前调　　　　　　　　　　　　柳　永
　　萧氏贤夫妇茅家好弟兄羽轮飇驾赴层城髙防尽仙卿　一曲云謡为寿倒尽金壶碧酒醺酣争撼白榆花蹋碎九光霞










　　御选歴代诗余巻十二
　　钦定四库全书
　　御选歴代诗余巻十三目录【四十六字】
　　清平乐【上】
　　李白【二首】
　　南唐李煜
　　韦庄【六首】
　　欧阳炯
　　毛熙震
　　孙光宪【二首】
　　冯延已【二首】
　　晏殊【三首】
　　欧阳修
　　晏几道【八首】
　　张先【二首】
　　苏轼
　　黄庭坚【二首】
　　晁补之【二首】
　　陈师道【二首】
　　李豸
　　李之仪【三首】
　　毛滂【十二首】
　　赵令畤
　　王安国
　　王观
　　苏庠
　　刘泾
　　周紫芝【六首】
　　谢逸【二首】
　　吕渭老
　　王安中【二首】
　　向子諲【三首】
　　李邴
　　蔡伸【三首】
　　赵师侠【三首】
　　刘一止
　　赵长卿【八首】
　　张元干【二首】
　　吕本中【二首】
　　朱敦儒【三首】
　　曽觌【二首】
　　侯寘
　　朱雍
　　辛弃疾【九首】
　　张孝祥【二首】
　　程垓【三首】
　　徐照
　　许棐
　　吕胜已
　　袁去华【四首】














　　御选歴代诗余巻十三目録
　　钦定四库全书
　　御选歴代诗余巻十三【四十六字】
　　司经局洗马掌局事兼翰林院修撰加二级【臣】王奕清奉
　　防校刋
　　清平乐【上】
　　【或多令字一名忆萝月四十六字换头另叶平韵有托为唐词通体叶仄韵非正格也】
　　清平乐　　　　　　　　　　　　　　　李　　白
　　禁庭春昼莺羽披新绣百草巧求花下鬭祗赌珠玑满斗　日晚却理残妆御前闲舞霓裳谁道腰支窈窕折旋笑得君王
　　前调　　　　　　　　　　　　　　　　李　　白
　　禁闱秋夜月探金牎罅玊帐鸳鸯喷兰麝时落银灯香灺　女伴莫话孤眠六宫罗绮三千一笑皆生百媚宸衷敎在谁边
　　前调　　　　　　　　　　　　　　　南唐李煜
　　别来春半触目愁肠断砌下落梅如雪乱拂了一身还
　　满　鴈来音信无凭路遥归梦难成离恨恰如春草更行更逺还生
　　前调　　　　　　　　　　　　韦　庄
　　春愁南陌故国音书隔细雨霏霏棃花白并拂画帘金额　尽日相望王孙尘满衣上泪痕谁向桥边吹笛驻马西望消魂
　　前调　　　　　　　　　　　　韦　庄
　　野花芳草寂寞关山道柳吐金丝莺语早惆怅香闺暗老　罗带悔结同心独凭朱防思深梦觉半牀斜月小牎风触鸣琴
　　前调　　　　　　　　　　　　韦　庄
　　莺啼残月绣阁香灯灭门外马嘶郎欲别正是落花时节　妆成不画蛾睂含愁独倚金扉去路香尘莫埽埽即郎去归迟
　　前调　　　　　　　　　　　　韦　庄
　　绿杨春雨金线飘千缕花拆香枝黄鹂语玊勒雕鞍何处　碧牎望断燕鸿翠帘睡眼溟蒙宝瑟谁家弹罢含悲斜倚屏风
　　前调　　　　　　　　　　　　韦　庄
　　何处游女蜀国多云雨云解有情花解语窣地绣罗金缕　妆成不整金钿含羞待月秋千住在绿杨隂里门临春水桥边
　　前调　　　　　　　　　　　　韦　庄
　　琐牎春暮满地棃花雨君不归来情又去红泪散霑金缕　梦魂飞断烟波伤心不奈春何空把金鍼独坐鸳鸯愁绣双窠
　　前调　　　　　　　　　　　　欧阳炯
　　春来街砌春雨如丝细春地满飘红杏蔕春燕舞随风势　春幡细缕春缯春闺一防春灯自是春心撩乱非关春梦无凭
　　前调　　　　　　　　　　　　毛熙震
　　春光欲暮寂寞闲庭户粉蝶双双穿槛舞帘卷晚天疎雨　含愁独倚闺帏玊炉烟断香微正是销魂时节东风满院花飞
　　前调　　　　　　　　　　　　孙光宪
　　等闲无语春恨如何去终是疎狂留不住花暗柳浓何处　尽日目断魂飞晚牎斜界残晖长恨朱门薄暮绣鞍骢马空归
　　前调　　　　　　　　　　　　孙光宪
　　愁肠欲断正是青春半连理分枝鸾失伴又是一塲离散　掩镜无语睂低思随芳草凄凄凭仗东风吹梦与郎终日东西
　　前调　　　　　　　　　　　　冯延已
　　雨晴烟晚绿水新池满双燕飞来垂柳院小阁画帘髙巻　黄昏独倚朱防西南新月睂弯砌下落花风起罗衣特地春寒
　　前调　　　　　　　　　　　　冯延已
　　西园春早夹径抽新草冰散漪澜生碧沼寒在梅花先老　与君同饮金杯饮余相取徘徊次第小桃将发轩车莫厌频来
　　前调　　　　　　　　　　　　晏　殊
　　春来秋去往事知何处燕子归飞兰泣露光景千留不住　酒防人散匆匆闲阶独倚梧桐记得去年今日依前黄叶西风
　　前调　　　　　　　　　　　　晏　殊
　　金风细细叶叶梧桐坠绿酒初尝人易醉一枕小牎浓睡　紫薇朱槿花残斜阳却照防干双燕欲归时节银屏昨夜微寒
　　前调　　　　　　　　　　　　晏　殊
　　红牋小字説尽平生意鸿鴈在天鱼在水惆怅此情谁寄　斜阳独倚西楼遥山恰对帘钩人面不知何处绿波依旧东流
