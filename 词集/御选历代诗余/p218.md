<!-- { "loadSidebar": true } -->
　　楚尾吴头江漘浦口秋水连天一碧髙下帆樯往来舟楫扰扰东西南北利染蝇头名沾蜗角谁蹑清都双舄等闲过昨日今朝弹指又成畴昔　休只是行役忘归相逄不饮尽把浮生当实东峤松花西田秫米酿就玉缸云液芝长丹田乌飞桂窟问甚鹤胎龟息掩柴门无是无非睡足三竿朝日
　　前调　　　　　　　　　　　　姚　绶
　　老子重庄生虚白只是对人难语撩乱尘埃纷纷世事于此别寻条路弱水东头蓬山上面尽是琼楼玉宇诧人间罗绮笙歌明日红顔非故　且収拾在我身心百家药物牢把根源认取勾漏丹砂东林白酒自有故人分与开云种玉问月停杯此景料无风雨是伊谁黄鹤楼前吹笛洒然而去
　　前调　　　　　　　　　　　　王　达
　　辕固归来公孙成就莫问世间工拙白鸟无机青山有主尽可与君谈说酒酿松花香烧柏子彼此是非都絶特许他诗客禅僧笑傲烟霞风月　到今是一视贤愚两忘荣辱任他楼防唇舌种菊编篱栽松开径占作林间豪杰木落秋亭雨分云散防防逺峰斜缺谅此时情趣悠然只可自家怡悦
　　前调【春日光禄内直拜敕】　　　　　　　　吴子孝
　　莺语初娇栁条渐緑玉殿乍长春书凤沼云飞龙楼日暖风弄御沟波皱调鼎方和盐梅欲进髙阁报传清漏望丹霄万树宫花何处箫韶独奏　还自念供奉多年挥毫对御防首新诗题就寳辔玲珑锦袍灿烂尘土东华依旧运际升平才非经济惭媿鸾笺荣绶但徘徊琼宇瑶阶稽首君王思厚
　　前调　　　　　　　　　　　　桑　悦
　　湖海疎狂尘埃潦倒难入酒羣花队鬓影萧骚腰围清瘦不是悲秋憔悴雪防青衫风吹乌帽减却年时况味被儿童笑这先生举动如痴如醉　休争羡出入纱厨轻甞玉食此是蚊蝇富贵龙卧九渊凤翔千仞岂在牢笼之内置屋三间凿池半畆好与虞山相对试长歌坐石观天拍手云霞破碎
　　前调【江亭逺眺】　　　　　　　　　　韩守益
　　地涌岷峨天开巫峡江势西来百折击楫中流投鞭思济多少昔时豪杰鹤渚沙明鸥波雪浄小艇鸣榔初歇喜凭防握月危亭偏称诗心澄澈　还记取王粲楼前吕公矶外一様水光山色烟霞仙馆金碧浮图尽属楚南竒絶紫云箫待緑醑杯停咫尺良宵明月髙歌一曲清词徧彻冯夷宫阙
　　沁园春
　　【又一体双调一百十三字】
　　沁园春【蜡梅】　　　　　　　　　曾　巩
　　绛萼欺寒暗传春信一枝乍芳向篱邉竹外前村雪里青梢犹瘦疎影溪傍惹露和烟凝酥艳似潇洒玉人初试妆江南路有多情竚立回尽柔肠　倚楼最难忘处正皓月千里流光纵广平心动难思丽句少陵诗兴犹爱清香休怪东君先留意问他日和羮谁又强还轻许笑凌空桧影松防交相
　　前调　　　　　　　　　　　　程　垓
　　锦字亲裁泪巾偷裛细说旧时记笑桃门巷妆窥寳靥弄花庭榭香湿罗衣防度相随游冶去任月细风尖犹未归多少事有垂杨眼见红烛心知　如今事都过也但赢得双鬓成丝叹半妆红豆相思有分两分青镜重合难期惆怅一春飞絮尽梦悠扬教人分付谁销魂处又棃花雨暗半掩重扉
　　前调　　　　　　　　　　　　陆　游
　　壮嵗文章暮年勲业自昔悮人算英雄成败轩裳得失难如人意空防天真请看邯郸当日梦待炊罢黄粱徐欠伸方知道许多时富贵何处关身　人间定无可意怎换得玉鲙丝莼且钓竿渔艇笔牀茶灶闲听荷雨一洗衣尘洛水情关千古后对树暗苍茫空怆神何须更慕封侯定逺图像麒麟
　　前调【又一体　秋日侍宴真趣园】　　　　　　吴子孝
　　震泽波澄虎丘云浄又见秋风有竹下茅庐松邉莎径千寻翠石防树丹枫地上神仙山中宰相长奉朱顔白髪翁承顔处更不须丝竹笑语融融　庭前昨夜飘桐雨后凉生暑气空感天夀椿年人安蔗境橙香别浦桂长芳丛坐拥斑衣行随竹马开宴髙台画槛东对溪山念旨甘虽薄不羡王公
　　前调　　　　　　　　　　　　赵　寛
　　藜杖敲云荷衣浥露斜抱丝桐问钓台何处鹿门无恙心随流水目送飞鸿宇澈微霄林含余霭墅外秋光自不同行还憩过三义路口万里桥东　幽人茅屋山中白首淹留桂树丛望丹崖青壁万寻千疉石头有路一径才通轩冕虚花身心实用何事驱驰任转蓬如相见愿执鞭为役没齿从公
　　前调【又一体】　　　　　　　　　　严　参
　　曰归去来归去来兮吾将焉归但有东篱菊有西园桂有南溪月有北山薇蜂则有房鱼还有穴蚁有楼台兽有依吾应有云中旧隐竹里柴扉　人间征路熹微看处处丹枫白露晞况寒原衰草牛羊来下淡烟秋水鲈鳜初肥自笑平生颓然骨相只合持竿坐钓矶都休也对西风无语落日斜晖
　　前调　　　　　　　　　　　　严　仁
　　竹焉美哉爱竹者谁曰君子欤向佳山水处筑宫一畆好风烟里种玉千余朝引轻霏夕延凉月此外尘埃一防无须知道有乐其乐吾爱吾庐　竹之清也何如应料得诗人清矣乎况满庭秀色对拈彩笔半牎凉影伴读残书休说龙吟莫言凤啸且道髙标谁胜渠君试看正绕坡云气似渭川图
　　前调【又一体】　　　　　　　　　　李福谦
　　随意逍遥但横拖竹杖迤逦溪桥正课晴量雨村翁邂逅鱼时笋里社招邀抱瓮篱邉看花岩畔便作我生小有劳外此者蝇头蜗角乆付儿曹　行吟不用诗瓢尽得意天风朩叶飘想石渠天防抛残鬓髪金章紫绶误煞英豪逺晤羲皇盟心松菊未必先生不姓陶萧闲甚胸懐似此云月俱髙
　　女冠子
　　【又一体双调一百十三字】
　　女冠子　　　　　　　　　　　栁　永
　　断烟残雨洒微凉生轩户动清籁萧萧庭树银河浓淡华星明灭轻云时度莎阶寂静无覩幽蛩切切秋吟苦疎篁一径流萤防防飞来又去　对月临风空恁无眠耿耿暗想旧日牵情处绮罗丛里有人人那回饮散畧畧曾谐鸳侣因循忍便暌阻相思不得长相聚好天良夜无端惹起千愁万绪
　　玉山枕
　　【双调一百十三字】
　　玉山枕　　　　　　　　　　　栁　永
　　骤雨新霁荡原野清如洗断霞散彩残阳倒影天外云峰数朶相倚露莎烟芰满池塘见次第防畨红翠当是时河朔飞觞避炎蒸想风流堪继　晩来髙树清风起动帘幙生秋气画楼昼寂兰堂夜静舞艳歌姝渐任罗绮讼闲时泰足风情便争奈雅欢都废省教成防阕新歌尽新声好尊前重理
　　丹凤吟
　　【双调一百十四字】
　　丹凤吟　　　　　　　　　　　周邦彦
　　迤逦春光无赖翠藻翻池黄蜂游阁朝来风暴飞絮乱投帘幙生憎暮景倚墙临岸杏靥夭斜榆钱轻薄昼永惟思傍枕睡起无憀残照犹在庭角　况是别离气味坐来但觉心绪恶痛饮浇愁酒奈愁浓如酒无计销铄那堪昏暝簌簌半檐花落弄粉调朱柔素手问何时重握此时此意生怕人道着
　　前调【次周美成韵】　　　　　　　　　方千里
　　宛转回肠离绪嬾倚危防愁登髙阁相思何处人在绣帏罗幕芳年艳齿枉消虚过防合丝轻因縁蝉薄暗想飞云骤雨雾隔烟遮相去还是天角　怅望不时梦到素书漫说波浪恶纵有青青髪渐吴霜妆防容易雕铄欢期何晩匆匆坐惊揺落顾影无言清泪湿但丝丝盈握染斑客袖归日须问着
　　前调【陈宗之芝居楼】　　　　　　　　　吴文英
　　丽锦长安人海避影繁华结庐深寂灯牎雪户光映夜寒东壁心雕鬓改镂冰刻水缥简离离风签索索怕遣花虫蠧粉自采秋芸熏架香泛纤碧　更上新梯窈窕暮山淡着城外色旧雨江湖逺问梧隂门巷燕曽相识吟壶天小不觉翠连云隔桂斧月宫三万年记元和通籍輭红满路谁聘幽素客
　　前调【次周美成韵】　　　　　　　　　陈允平
　　暗栁烟深何处翡翠帘栊鸳鸯楼阁芹泥融润飞燕竞穿帘幕秋千倦倚还思年少韤歩尘轻衫裁罗薄陡顿芳心暗老强理新妆离思都占眉角　过了防畨花信晓来刬地寒意恶可煞东风甚把夭桃艳杏故故凌铄伤春憔悴泪触粉腮香落条脱金寛双玉腕怕人猜偷握渐芳草恨画阁休傍着
　　小梅花
　　【亦名梅花引双调一百十四字】
　　小梅花　　　　　　　　　　　贺　铸
　　缚虎手悬河口车如鸡栖马如狗白纶巾扑黄尘不知我辈可是蓬蒿人衰兰送客咸阳道天若有情天亦老作雷颠不论钱谁问旗亭美酒斗十千　斟大斗更为夀青鬓常青古无有笑嫣然舞翩翻当垆秦女十五语如弦遗音能记秋风曲事去千年犹恨促揽流光系扶桑争奈愁来一日却为长
　　前调　　　　　　　　　　　　向子諲
　　花如頬眉如叶小时笑弄阶前月最盈盈最惺惺闲愁未识无计定深情十年空省春风面花落花开不相见要相逢得相逢须信灵犀中自有心通　同杯杓同斟酌千愁一醉都忘却花隂邉栁隂邉防回拟待偷怜不成怜伤春玉瘦慵梳掠抛掷琵琶闲处着莫猜疑莫嫌迟鸳鸯翡翠緫是一双飞
　　前调【本意】　　　　　　　　　　朱　雍
　　梅亭别梅亭别梅亭回首都如雪粉融融月蒙蒙江上小车归去小楼空当时曽傅新妆薄而今一任花零落朝随风暮随风竹外孤根犹与幽迳通　长相忆无消息庾岭沉沉云暗碧玉痕惊对离情无奈水遥天濶隔琼城年来素袂香不灭此心无限凭谁说夜緜緜路漫漫谁聼枕前吹彻笛声寒
　　前调【本意】　　　　　　　　　　刘均国
　　千里月千山雪梅花正落寒时节一枝昻一枝藏清香冷艳天赋与孤光孤光似被珠帘隔风度烟遮好顔色粉垂垂玉累累先春挺秀不管百花知　似霜结与霜别莫使幽人容易折短墙邉矮牎前横斜峭影重疉鬬婵娟黄昏莫听楼头角只恐听时乱零落醉来看醒来看萦绊丽人潇洒倚防干
　　紫茰香
　　【或加慢字双调一百十四字】
　　紫茰香【九日】　　　　　　　　　姚云文
　　近重阳偏多风雨絶怜此日暄明问秋香浓未待携客出西城正自羇怀多感怕荒台髙处更不胜情向尊前又忆漉酒插花人只座上已无老兵　凄清浅醉还醒愁不肯与诗平记长楸走马雕弓桞前事休评紫茰一枝传赐梦谁到汉家陵尽乌纱便随风去要天知道华髪如此星星歌罢涕零
　　女冠子
　　【又一体双调一百十四字】
　　女冠子【雪】　　　　　　　　　　周邦彦
　　同云宻布撒棃花栁絮飞舞楼台悄似玉向红炉暖阁院宇深沉广排筵防听笙歌犹未彻渐觉轻寒透帘穿户乱飘僧舍密洒歌楼酒帘如故　想樵人山径迷踪路料渔父収纶罢钓归南浦路无伴侣见孤村寂寞招飐酒旂斜处南轩孤鴈过呖呖声声又无书度见腊梅枝上嫩蕊两两三三微吐
　　轮台子
　　【轮台西域地名词调取此双调一百十四字】
　　轮台子　　　　　　　　　　　桞　永
　　一枕清宵好梦可惜被邻鸡唤觉匆匆防马登途满目淡烟衰草前驱风触鸣珂过霜林渐觉惊栖鸟冒征尘逺况自古凄凉长安道　行行又歴孤村楚天阔望中未晓念劳生惜芳年壮嵗离多欢少叹断梗难停暮云渐杳但黯黯销魂寸肠凭谁表恁驱驰何时是了又争似却返瑶京重买千金笑
　　摸鱼儿
　　【儿或作子双调一百十四字】
　　摸鱼儿【九日】　　　　　　　　　徐一初
