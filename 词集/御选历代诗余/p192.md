<!-- { "loadSidebar": true } -->
　　春闺忒恁愁人已防尽落红翻坠杨花更惨映日连空撩人情思飞过髙城寻来小院从敎门闭偶苹风乍定商量暂住低飞燕还扶起　何物疑花乱玉防曽堪髻簪衣缀兰闺人倦多愁牵梦难成易碎小玉声喧晴天雪下香堦无水忆辽西何处神魂荡漾暗抛红泪
　　前调　　　　　　　　　　【明媛】沈宜修
　　石城潮打千秋消磨不尽还相逗闲云无定野水长萦缤纷绕岫古古今今朝朝暮暮如何参透叹依然风景茫茫交集但凭得秋容瘦　防取婵娟秋色西风揺落应怜否碧天空阔寒烟无数怨砧凄漏把杯邀月恨浓愁极他中酒问广寒丹桂飘残何处断香盈袖
　　前调　　　　　　　　　　【明媛】叶小鸾
　　昼长人静沉沉緑杨正嫋深深院画帘低映薄罗无暑汗消珠钏兰畹香清湘筠影瘦翠隂遮徧听莲歌处处悠扬逸韵半入水风烟片　一霎雨余明净晚云如黛花如钿舟移萍乱芳香袖惹媚风轻扇一色红妆千重翠盖参差江面更堪怜归路平波杳杳夕阳斜见
　　前调【又一体牡丹】　　　　　　　　　曹　组
　　晓天谷雨晴时翠罗防日轻烟里酴醿径防栁花风淡千葩浓丽三月春光上林池馆西都花市防轻盈隠约何须解语凝情处无穷意　金殿筠笼嵗贡最姚黄一枝娇贵东风既与花王芍药须为近侍歌舞筵中满装归帽斜簪云髻有髙情未已齐烧绛蜡向防邉醉
　　前调【又一体咏云】　　　　　　　　　赵长卿
　　先来天与精神更因丽景添殊态拖轻苒苒才凝一段还分五防毕竟非烟有时为雨惹晴无奈道无心怎被歌声遏断迟迟向青天外　宜伴先生醉卧得饶到和山须买也曽恼煞襄王谁道依前不防我欲乘归去翻恨怅帝乡何在念佳期未展天长暮合尽空相对
　　前调【又一体】　　　　　　　　　　程　垓
　　夜来风雨匆匆故园定是花无防愁多愁极等闲辜负一年芳意栁困桃慵杏青梅小对人容易筭好春长在好花长见元只是人顦顇　回首池南旧事恨星星不堪重记如今但有霜花老眼伤情清泪不怕逢花瘦只愁怕老来风味待繁红乱处防云借月也须醉
　　前调【夀嗣荣王】　　　　　　　　　　吴文英
　　望中璇海波新信槎又匝银河转金风细袅龙枝声奏钓箫秋逺南极飞仙夜来催驾祥光重现紫霄承露掌瑶池防密蟠桃秀螽莲绽　新栋晴云凌汉早凉生兰繁书巻绣裳五色昆台十二香深帘卷花萼楼髙处连清晓千秋传宴赐长生玉字鸾廻鳯舞下蓬莱殿
　　前调【又一体　用见山韵饯别】　　　　　　　吴文英
　　夜分溪馆渔灯巷声乍寂西风定河桥送逺玉箫吹断霜丝舞影薄絮秋云澹蛾山色宦情归兴怕烟江渡后桃花又泛宫沟上春流紧　新句欲题还省透香煤重笺悮隠西园已负林亭移酒松泉荐茗携手同归处玉奴唤緑牎春近想骄骢又踏西湖二十四番花信
　　前调【又一体雨】　　　　　　　　　赵彦端
　　淡烟轻雾蒙蒙望中乍歇凝晴昼才惊一霎催花还又随风过了清帯棃梢晕含桃脸添春多少向海棠防防香红染徧分明是胭脂透　无奈芳心滴碎阻游人踏青携手檐头线断空中丝乱才晴却又帘幙中间垂处轻风送一番寒峭正防君不住潇潇更下黄昏后
　　前调【又一体咏瓢泉】　　　　　　　　　辛弃疾
　　听兮清佩琼瑶些眀兮镜秋毫些君无此去流昏涨腻生蓬蒿些虎豹甘人渴而饮汝宁猿猱些大而流江海覆舟如芥君无助狂涛些　路险兮山髙些予块独处无聊些冬槽春盎归来为我制松醪些其外芬芳团龙片鳯煮云膏些古人兮既徃嗟予之乐乐箪瓢些










　　御选歴代诗余巻七十五
　　钦定四库全书
　　御选歴代诗余巻七十六目録【一百二字】
　　水龙吟【又一体】
　　苏轼
　　向子諲
　　杨无咎
　　刘过
　　李昴英
　　陈允平
　　张炎【二首】
　　翁元龙
　　黄孝迈
　　何梦桂
　　赵汝钠
　　李居仁
　　杨樵云【二首】
　　钱继章
　　叶小鸾【二首】
　　前调【又一体】
　　孔方平
　　晁端礼
　　蔡伸
　　赵长卿
　　杨无咎
　　赵彦端
　　姜夔
　　陆游【二首】
　　刘镇【二首】
　　莫仑
　　胡仔
　　前调【又一体】
　　周紫芝
　　张綖
　　前调【又一体】
　　赵彦端
　　晁端礼
　　石州慢【又一体】
　　贺铸
　　张元干
　　谢懋
　　髙啓
　　前调【又一体】
　　张炎
　　前调【又一体】
　　蔡松年
　　元好问
　　张翥
　　张埜
　　宴清都【又一体】
　　周邦彦
　　何籀
　　赵善扛
　　卢祖皋
　　赵必
　　吴文英【三首】
　　周密
　　春从天上来
　　周伯阳
　　安公子【又一体】
　　陆游
　　金盏子【又一体】
　　史逹祖
　　绮寮怨
　　陈允平
　　鬬百草【又一体】
　　晁补之
　　恋春芳慢
　　晁端礼











　　御选歴代诗余巻七十六目録
　　钦定四库全书
　　御选歴代诗余巻七十六【一百二字】
　　司经局洗马掌局事兼翰林院修撰加二级【臣】王奕清奉防校刋
　　水龙吟
　　【又一体双调一百二字】
　　水龙吟【杨花】　　　　　　　　　苏　轼
　　似花还似非花也无人惜从教坠抛街傍路思量却是无情有思萦损柔肠困酣娇眼欲开还闭梦随风万里寻郎去处又还被莺呼起　不恨此花飞尽恨西园落红难缀晓来雨过遗踪何在一池萍碎春色三分二分尘土一分流水细看来不是杨花防防是离人泪
　　前调　　　　　　　　　　　　向子諲
　　梦回寒入衾裯晓惊忽堕瑶林里穿帷透隙落花飞絮难穷巧思着帽披裘挈壶呼友倚空临水望琼田不尽银涛无际浮晧色来天地　遥想吴郎病起正冷牎防
　　吟拥鼻持牋赠我新词絶唱珠零玉碎余兴追游清芬坐对髙谈倾耳晚归来风埽停云万里月华如洗
　　前调【雪】　　　　　　　　　　　杨无咎
　　小轩潇洒清宵午风正紧门深闭藜牀危坐竹牎频听春虫扑纸灯烬垂红篆烟消碧衣轻如水料飞花未止堆檐已满时摧折琅玕尾　骨冷魂清无寐这身在广寒宫里暗懐千古浑疑一夜冰生肠胃嵗事峥嵘故园暌阻归期犹未向寒乡不念丰年只忆青天万里
　　前调　　　　　　　　　　　　刘　过
　　谪仙狂客何如看来毕竟归田好玉堂无此三山海上虚无缥缈读罢离骚案香犹在觉人间小任菜花葵麦刘郎去后桃开处皆多少　一夜雪迷兰棹傍寒溪欲寻安道而今纵有刘郎冰柱有知音否想见鸾飞如椽健笔檄书亲草筭平生白傅风流未肯向香山老
　　前调【和吴宪韵且坚郁孤之约】　　　　　　　李昴英
　　驿飞稳驾髙秋迎人满目清新景秋还有色芙蓉照水晨妆对镜雪卷寒芦字横过鴈渡浮孤艇是骚人行处腔风调月香满袖过梅岭　断岸烟收人静雨声干桐疎枫冷掀髯独笑仙翁起舞卧龙呼醒近小阳春为梅也合迟迟鞭影更郁孤一笑追欢料得坡翁首肯
　　前调【棃花】　　　　　　　　　　陈允平
　　晓莺啼醒春愁粉香独歩千红地庭闲散缟林空翦雪鸥惊鹤避妒月魂凄行云梦冷温柔乡闭渐黄昏院落清明时东风里无情泪　织翠玲珑叶厎倚防人玉龙休吹残妆未洗芳心防露昭阳睡起恨结连环舞停防佩水晶如意倩蜂媒聘取琼花细与向尊前比
　　前调【春晚防别故人】　　　　　　　　　张　炎
　　乱红飞已无多艳游终是如今少一番雨过一番春减催人渐老倚槛调莺卷帘收燕故园空杳奈闗愁不住悠悠万里浑恰是天涯草　不拟相逢古道才疑梦又还惊觉清风在栁江揺白浪舟行趁晓遮莫重来不如休去怎堪懐抱那知又五栁门荒曽听得鹃啼了
　　前调【寄袁竹初】　　　　　　　　　　张　炎
　　防番问竹平安鴈书不尽相思字篱根半树村深孤艇防干屡倚逺草兼云冻河胶雪此时行李望去程无数并州回首还又渡桑干水　笑我曽游万里甚匆匆便成归计江空嵗晚栖迟犹在吴头楚尾踈栁经寒断槎浮月依然顦顇待相逢説与相思想亦在相思里
　　前调　　　　　　　　　　　　翁元龙
　　画楼红湿斜阳素妆褪出山睂翠街声暮起尘侵镫戸月来舞地官栁招莺水葓飘雁隔年春意黯棃花散作人间好梦琼箫在锦屏厎　乐事轻随流水暗兰消作花心计情丝万轴因春织就愁罗恨绮昵枕迷香占帘看夜旧游经醉任孤山剩雪残梅渐嬾跨东风骑
　　前调　　　　　　　　　　　　黄孝迈
　　闲情小院沉吟草深栁宻帘空翠风檐夜响残灯慵剔寒轻怯睡店舍无烟闗山有月棃花满地二十年好梦不曽圎合而今老都休矣　谁共题诗秉烛两厌厌天涯别袂柔肠一寸七分是恨三分是泪芳信不来玉箫尘染粉衣香退待问春怎把千红换得一池緑水
　　前调【和何逢原见夀】　　　　　　　　　何梦桂
　　倚牎闲齅梅花霜风入袖寒初透吾年如此年年十月见梅如旧白髪青衫苍顔鹤骨花前尊酒问梅花与我是谁痩絶正风雨年时　不怕参横月落怕人生芳盟难又髙楼何处寒英吹落玉龙休奏前日花魁后来羮鼎总归岩岫但逋仙流落诗香防与孤山同夀
　　前调【白莲】　　　　　　　　　　赵汝钠
　　露华洗尽凡妆玉妃来侍瑶池宴风裳水佩冰肌雪艳清凉不汗解语情多凌波歩稳酒容消散想温泉浴罢天然真态浑疑是宫妆浅　暗想凄愁别岸粉痕消香顋凝腕云空水冷此情惟许鹭知鸥见羽扇防揺翠帷低拥清凉庭院待夜深月上防干更邀取姮娥伴
　　前调【白莲】　　　　　　　　　　李居仁
　　蕊仙羣拥宸游素肌恰似波心冷霜裳缟夜冰壶凝露红尘洗尽弄玉轻盈飞琼绰约淡妆临镜更多情一片碧云不卷笼娇面回清影　菱唱数声乍听载名娃藕丝萦艇雪鸥沙鹭夜来同梦晓风吹醒酒晕全消粉痕防渍色明香莹问此花曷贮瑶池应未许繁花并
　　前调　　　　　　　　　　　　杨樵云
　　多情不在分明绣牎日日花隂午依依云絮溶溶香雪覰他寻路一滴东风怎生消得翠苞红栩被踈钟敲断流莺唤起但长记弓弯舞　空是相思入骨到如今月痕同醉敎人枉了若还真个匆匆如此全未惺防缬纹生眼胡牀犹据筭従前总是无凭待説与如何寄
　　前调　　　　　　　　　　　　杨樵云
　　一枝斜堕墙腰向人颤袅如相媚是谁翦取断云零玉轻盈妆缀不是幽人如何能到水邉沙际又匆匆过了春风半面尽长把重门闭　只管相思成梦道无情又闗乡意苍苔半亩如今已是鹿胎田地甚欲追陪却嫌花下翠环解语待何时月转幽房醉了不教归去
　　前调【咏杨花和东坡韵】　　　　　　　　钱继章
　　细风铦似吴刀翦成了冰花吹坠但看花落不覩花开怎生情思十五佳人凝妆未了纸牎深闭听侍儿传语漫天飞絮今年又春愁起　乍向碧空飘下问长条可容重缀芳心无奈紫骝声疾黄莺声碎谁伴浮踪朱樱古陌碧桃新水料南来防树柔枝博尽了行人泪
　　前调　　　　　　　　　　【明媛】叶小鸾
