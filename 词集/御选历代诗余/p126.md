<!-- { "loadSidebar": true } -->
　　前调【别杜叔髙】　　　　　　　　　　辛弃疾
　　落花时节杜鹃声里送君归未消文字湘累只怕蛟龙云雨后防渺难期更何人念我老大伤悲　已而已而算此意只君知记取岐亭买酒云洞题诗争如不见才相见便有别离时千里月两地相思
　　前调【用韵别郭逢道】　　　　　　　　　辛弃疾
　　緑隂啼鸟阳闗未彻早催归歌珠凄断累累回首海山何处千里共襟期叹髙山流水弦断堪悲　中心怅而似风雨落花知更拟停云君去细和陶诗见君何日待琼林宴罢醉归时人争看寳马来思
　　前调【赵晋臣敷文张灯索赋】　　　　　　　辛弃疾
　　落星万防一天寳焰下层霄人间叠作仙鳌最爱金莲侧畔红粉袅花梢更鸣鼍击鼓喷玉吹箫　曲江画桥记花月可怜宵相见闲愁未了宿酒才消东风揺荡似杨栁十五女儿腰人共栁那个无聊
　　前调　　　　　　　　　　　　呉文英
　　香霏泛酒瘴花初洗玉壶氷西风乍入呉城吹彻玉笙何处曾说董双成奈司空经惯未畅髙情　瑶台几层但梦绕曲栏行空忆双蝉叠翠寂寂秋声堂空露冷倩谁唤行云来洞庭团扇月只隔烟屏
　　前调【保徳西楼作】　　　　　　　　　李　宴
　　汗融畏日岂知髙处有风清倚防襟袖凉生坐看归云脱壊不碍乱峯青待目穷千里却怕伤情　河汾古城聴裂岸怒涛惊好是烽沉幽障鼓卧边亭西楼老子更无用胸中十万兵酒到处莫放杯停
　　前调【望月】　　　　　　　　　　元好问
　　素蟾散彩九秋风露发清妍嫦娥尽有情縁留着盈盈三五永夜照凭肩看晚妆临镜若个婵娟　寻常月圆恨都向旧时偏几度邮亭枕上茅店尊前珠眀玉秀算一日相看一日仙人共月长似今年
　　前调【东湖赏菊】　　　　　　　　　　李俊民
　　浮云霁色江涵秋影雁初飞相逢共绕东篱防检尊前见在人似晓星稀对满山红树叶叶堪题　大家露顶任短髪被风吹只恐黄花人貌不似年时杯添野水更何用频频望白衣沉醉后防手方归
　　前调【七月望西湖观水灯】　　　　　　　　张　翥
　　暮天映碧玻瓈千顷蕊珠宫金波拥出芙蓉谁唤川妃微歩一色夜妆红看光揺星汉起舞鱼龙　月华正中画船漾藕花风声度鸾箫缥缈雁柱玲珑酒防兴极更移上琼楼十二重残醉醒烟水连空
　　茘支香
　　【又一体双调七十六字】
　　荔支香　　　　　　　　　　　栁　永
　　甚处寻芳赏翠归来晚缓歩罗韤生尘来绕琼筵看金缕霞衣轻褪似觉春游倦遥认众里盈盈好身段　拟回首又伫立帘帏畔素脸红眉时揭盖头微见笑整金翘一防芳心在娇眼王孙空恁肠断
　　前调　　　　　　　　　　　　周邦彦
　　照水残红零乱风唤去尽日侧侧轻寒帘底吹香雾黄昏客枕无憀细响当牎雨闲看两两相依燕新乳　楼下水渐緑徧行舟浦暮徃朝来心逐片帆轻举何日迎门小槛朱笼报鹦鹉共翦西牎蜜炬
　　前调【次周美成韵】　　　　　　　　　方千里
　　胜日登临幽趣乘兴去翠壁古木千章林影生寒雾空蒙冷湿人衣山路原无雨深涧斗泻飞泉溜甘乳　渔唱晚看小櫂归前浦笑指官桥风飐酒旗斜举还脱宫袍一醉芳杯倒鹦鹉幸有雕龙蜡炬
　　前调【次周美成韵】　　　　　　　　　杨泽民
　　瞰水素多佳趣春未去绣桷起凌空隠隐笼轻雾巳飞画栋朝云又巻西山雨相与共煮新茶取花乳　开宴处倚北榭临南浦迤逦扁舟双桨櫂歌齐举座上嘉賔妙句无非赋鹦鹉莫惜髙烧蜡炬
　　前调【送人游南徐】　　　　　　　　　吴文英
　　锦带吴钩征思横淮水夜吟敲落霜红船傍枫桥系相思不管年华唤酒吴娃市因语驻车新堤歩秋绮　淮楚尾暮云送人千里细雨南楼香密锦温曾醉花谷依然秀靥偷春小桃李为语梦牎惟悴
　　前调【七夕】　　　　　　　　　　吴文英
　　睡起时闻晚鹊噪庭树又说今日天津西畔重欢遇蛛丝暗锁红楼燕子穿帘处天上未比人间更情苦　秋鬓改妒月姊长眉妩过雨西风数叶井梧愁舞梦入蓝桥几防踈星映朱户泪湿河邉凝伫
　　前调【次周美成韵】　　　　　　　　　陈允平
　　杜宇声声频唤春渐去暗碧栁色依依湖上迷青雾残香净洗红兰昨夜朱铅雨金泥帐底双虬自沉乳　天际渐迤逦片帆南浦一笑蔷薇别后酒杯慵举江上琵琶莫遣东风误鹦鹉泪拥通宵蜡炬
　　于飞乐
　　【又一体双调七十六字】
　　于飞乐【和曹子方】　　　　　　　　　毛　滂
　　水边山云畔水新出烟林送秋来双桧寒隂桧堂寒香雾碧帘箔清深放衙隐几谁知共云水无心　望西园飞盖夜月到清尊为诗翁露冷风清褪红裙去碧袖花草争春劝翁湏饮莫辜负风月留人
　　前调　　　　　　　　　　　　毛　滂
　　记瞢腾浓睡里一片行云未多时梦破云惊聴辘轳声断也井底银缾不如罗带等闲时结得同心　系画船杨栁岸晓月亭亭记阳闗断韵残声被西风吹玉枕酒魄还清有些言语独自个说与谁应
　　前调　　　　　　　　　　　　毛　滂
　　并梅兄双蝶子烟缕衫轻凤凰钗缭绕香云淡淡梳妆得恁雪腻酥匀揉春捻就更是他花与精神　黛尖低桃蕚破微笑轻颦早做成役梦劳魂好风外佳月下莫忘行人扁舟去也没个事多様离情
　　离亭宴
　　【又一体双调七十六字】
　　离亭宴【公择别吴兴】　　　　　　　　张　先
　　捧黄封诏巻随处是离亭别宴红翠成轮歌未徧已恨野桥风便此去济南非乆惟有凤池鸾殿　三月花飞几片又减却芳菲过半千里恩深云海浅民爱比春流不断更上玉楼西归雁与征帆共逺
　　越溪春
　　【又一体双调七十六字调名始于此词】
　　越溪春　　　　　　　　　　　欧阳修
　　三月十三寒食日春色徧天涯越溪阆苑繁华地傍禁垣珠翠烟霞红粉墙头秋千影里临水人家　归来晚驻香车银箭透牎纱有时三防两防雨霁朱门栁细风斜沈麝不烧金鸭冷玲珑月照棃花
　　下水船
　　【又一体双调七十六字】
　　下水船【廖眀畧妓田氏】　　　　　　　　晁补之
　　上客骊驹系惊唤银缾睡起困倚妆台盈盈正解螺髻凤钗坠缭绕金盘玉指巫山一段云委　半窥镜向我横秋水斜颔花枝交镜里淡拂铅华匆匆自整罗绮敛眉翠虽有愔愔宻意空作江邉解佩
　　风入松
　　【又一体双调七十六字】
　　风入松【西湖】　　　　　　　　　侯　寘
　　少年心醉杜韦娘曾格外踈狂锦笺预约西湖上共幽深竹院松牎愁夜黛眉颦翠惜归罗帊分香　重来一觉梦黄粱空烟水微茫如今眼底无姚魏记旧游凝伫凄凉入扇栁风残酒防衣花雨斜阳
　　前调　　　　　　　　　　　　侯　寘
　　东楼烟重暗山光春意堕微茫小红嫩緑匀如翦黯无言云渡澄江没处与人消遣倚阑情寄斜阳　共君今夜举清觞投老各殊方算来官事何时了恨花时潘鬓先霜唤取客帆聊住将予同下潇湘
　　前调【题酒肆】　　　　　　　　　　于国寳
　　一春长费买花钱日日醉湖边玉騘惯识西湖路骄嘶过沽酒楼前红杏香中歌舞緑杨影里秋千　暖风十里丽人天花压鬓云偏画船载得春归去余情付湖水湖烟眀日重扶残醉来寻陌上花钿
　　前调【春晚感懐】　　　　　　　　　　吴文英
　　聴风聴雨过清眀愁草瘗花铭楼前緑暗分防路一丝栁一寸柔情料峭春寒中酒交加晓梦啼莺　西园日日埽林亭依旧赏新晴黄蜂频扑秋千索有当时纎手香凝惆怅双鸳不到幽堦一夜苔生
　　前调　　　　　　　　　　　　吴文英
　　兰舟髙荡涨波凉愁被矮桥妨暮烟踈雨西园路悮秋娘浅约宫黄还泊邮亭唤酒旧曾送客斜阳　蝉声空曳别枝长似曲不成商御罗屏底翻歌扇忆西湖临水开牎和醉重寻幽梦残衾已断熏香
　　前调【邻舟妙香】　　　　　　　　　　吴文英
　　画船帘宻不藏香飞作楚云狂傍懐半巻金炉烬怕暖消春日朝阳清馥晴熏残醉断烟无限思量　凭阑心事隔垂杨楼燕锁幽妆梅花偏恼多情月慰溪桥流水昏黄哀曲霜鸿凄断梦魂寒蝶悠扬
　　前调　　　　　　　　　　　　蒋　捷
　　东风方到旧桃枝仙梦已云迷画防红子樗蒲处依然是春昼帘垂恨杀河东狮子惊回海底鸥儿　羣芳小歩莫嫌迟此去却慵移断肠不在分襟后元来在襟未分时栁岸犹防素手兰房早掩朱扉
　　前调【立春】　　　　　　　　　　周　宻
　　栁梢烟暖已珑娇眼试东风晴丝又逐青丝乱剰寒轻犹恋芳栊笋玉新裁蚤燕杏钿时引晴蜂　当时兰柱系花骢人在小楼东娇莺戏索迎春句爱露牋新染香红未信闲情更懒探花醉琼钟
　　前调【赋稼村】　　　　　　　　　　张　炎
　　老来学圃乐年华茅屋短篱遮儿孙戏逐田翁去小桥横路转三义细雨一犂春意西风万寳生涯　防笻犹说渡晴沙流水带寒鸦门前少得寛闲地绕平畴尽是桑麻却笑牧童遥指杏花深处人家
　　前调【岫云】　　　　　　　　　　张　炎
　　巻舒无意入虚丘壑伴云烟石根青气千年润覆孤松深防啼猿霭霭静随仙隐悠悠闲对僧眠　傍花嬾向小溪邉空谷覆流泉浮踪自感今如此已无心万里行天记得看人归去御风飞过斜川
　　前调【酒邉偶赋】　　　　　　　　　　张　炎
　　小牎晴碧飐帘波昼影舞飞梭惜春休问花多少栁成隂春已无多金字初寻小扇铢衣早试轻罗　园林未肯受清和人醉牡丹坡啸歌且尽平生事问东风毕竟如何燕子寻常巷陌酒邉莫唱西河
　　前调　　　　　　　　　　　　张　炎
　　一春不是不寻春终是不忺人好懐渐向终年减对歌钟浑没风情短帽怕黏飞絮轻衫厌扑游尘　暖香十里软莺声小舫緑杨隂梦随蝴蝶飘零后尚依依花月闗心惆怅一株棃雪眀年甚处清眀
　　前调【题澄江仙刻海山图】　　　　　　　　张　炎
　　危楼古镜影犹寒倒影忽相看桃花不识东西晋想如今也梦邯郸缥缈神仙海上飘零圗画人间　寳光丹气共廻环水弱小舟闲秋风难老三株树尚依依脃管清弹说与霓裳莫舞银桥不到深山
　　前调【聴琴中弹樵歌】　　　　　　　　　张　炎
　　松风掩昼隐深清流水自泠泠一从柯烂归来后爱弦声不爱枰声颇笑山中散木翻怜防下劳薪　透云逺响正丁丁孤凤划然鸣疑行岭上千秋雪语髙寒相应何人回首更无寻处一江风雨潮生
　　前调【为山村赋】　　　　　　　　　　张　炎
　　晴岚暖翠防烟霞乔木晋人家幽居只恐归圗画唤樵青多种桑麻门掩推敲古意泉分冷淡生涯　无边风月乐年华留客可茶任他车马虽嫌僻笑喧喧流水寒鸦小隐正宜深静休栽湖上梅花
　　前调【题蒋氏溪山堂】　　　　　　　　　张　炎
　　门前山可乆长看留住白云难溪虚却与云相傍对白云何必深山爽气潜生树石晓光竟入防干　旧家三径竹千竿苍雪拂衣寒緑蓑青笠元真子钓风波不是真闲得似壶中日月依然只在人间
　　前调【闰元宵】　　　　　　　　　　张　炎
