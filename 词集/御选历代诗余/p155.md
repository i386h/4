<!-- { "loadSidebar": true } -->
　　山抹防云天黏衰草画角声断谯门暂停征棹聊共引离尊多少蓬莱旧事空回首烟霭纷纷斜阳外寒鸦数点流水绕孤村　消魂当此际香囊暗觧罗带轻分谩赢得青楼薄幸名存此去何时见也襟袖上空染啼痕伤情处髙城望断灯火已黄昏
　　前调　　　　　　　　　　　　秦　观
　　红蓼花繁黄芦叶乱夜深玉露初零霁天空阔云淡楚江清独棹孤篷小艇悠悠过烟渚沙汀金钩细丝纶慢卷牵动一潭星　时时横短笛清风皓月相与忘形任人笑生涯泛梗飘萍饮罢不妨醉卧尘劳事有耳谁听江风静日髙未起枕上酒防醒
　　前调　　　　　　　　　　　　秦　观
　　碧水惊秋黄云凝暮败叶零乱空堦洞房人静斜月照徘徊又是重阳近也听几处砧杵声催西牎下风揺翠竹疑是故人来　伤懐増怅望新懽易失徃事难猜问篱邉黄菊知为谁开谩道愁须殢酒酒未醒愁已先回凭防久金波渐转白露点苍苔
　　前调　　　　　　　　　　　　秦　观
　　晩色云开春随人意骤雨方过还晴髙堂芳树飞燕蹴红英舞困榆钱自落秋千外緑水桥平东风里朱门映柳低按小秦筝　多情行乐处珠钿翠盖玉辔红缨渐酒空金榼花困蓬瀛豆防梢头旧恨十年梦屈指堪惊凭防久踈帘淡日寂寞下芜城
　　前调　　　　　　　　　　　　晁补之
　　鸥起苹中鱼惊荷底画船天上来时翠湾红渚乱似武陵迷更晩青山更好孤云带逺雨丝垂清歌里金尊未掩谁使动分携　竹林髙晋阮阿咸萧散犹媿风期便弃官终隐钓叟苔矶纵是冥鸿云外应念我垂翼低飞新词好他年认取天际片帆归
　　前调【忆庐山】　　　　　　　　　　晁补之
　　欲买庐山山前三畞小桥横过松间变名呉市谁认旧容颜最好栖贤峡外应自此都隔尘寰人稀到壶中化国光景更堪闲　无心求至道柴门闭了饱睡甘餐幸儿成孙长为埽家山若问他年归去蓦地也双桨来还愁难舍清风万壑髙处正跻攀
　　前调【荅季良】　　　　　　　　　　晁补之
　　闻説秋来乗槎心嬾梦回三岛波间便思黄帽同我老山颜上界仙人官府何似我萧散尘寰云无止流泉自急此意本来闲　寂寥松桂圃陪君好语亦可忘餐况琼枝玉蕊秀满春山若问幽栖何意莫道是飞鸟知还无言处孙登半岭髙咏更难攀
　　前调【题自画莲社图次东坡韵】　　　　　　　晁补之
　　归去来兮名山何处梦中庐阜嵯峨二林深处幽士徃来多看画逺公莲社教儿诵李白长歌如重到丹岩翠户琼草秀金坡　生绡双幅上诸贤巾履文彩天梭社中客禅心古井无波我似渊明逃社怡颜眄百尺庭柯牛闲放奚童任嬾吾已废鞭蓑
　　前调　　　　　　　　　　　　晁补之
　　乡物牵情家山回首浩然归兴难收报恩心事投老判悠悠却笑当年牛下空自许激烈寒讴成何事夷犹桂楫兰芷咏芳洲　人生萍梗迹谁非乐土何处吾州算不须临岐惝怳迟留要看香炉瀑布丹枫乱江色凝秋真堪与潇湘暮雨图上画扁舟
　　前调【茶】　　　　　　　　　　　陈师道
　　闽岭先春琅函聫璧帝所分落人间绮牎纤手一缕破双团云里游龙舞凤香雾起飞月轮邉华堂静松风竹雪金鼎沸潺湲　门防车马动扶黄借白小袖髙鬟渐胷里轮囷肺腑生寒唤起谪仙醉倒翻湖海倾泻涛澜笙歌散风帘月幙禅榻鬓丝斑
　　前调【八月十六夜】　　　　　　　　　李之仪
　　一到江南三逢此夜举头羞见婵娟黯然懐抱特地遣谁寛分外清光泼眼迷滉漾无计抅拦天如洗星河尽掩全胜异时看　佳人还忆否年时此际相见方难漫红绫偷寄孤被添寒何事佳期再覩翻怅望重叠闗山归来呵休教独自肠断对团圆
　　前调【碾龙团为供者报之】　　　　　　　　李之仪
　　花陌千条珠帘十里梦中还是扬州月斜河汉曽记醉歌楼谁赋红绫小砑因飞絮天与风流春常在仙源路隔空自泛渔舟　新秋初雨过龙团细碾雪乳浮瓯问殷勤何处特地相留应念长门赋罢消渇甚无物堪酬情无尽金扉玉榜何日许重游
　　前调　　　　　　　　　　　　毛　滂
　　烁石炎曦迷云急雨院落槐午隂清藕花开徧緑细一池萍槽下珍珠溜溜龙团破河朔余酲防干外梧桐叶底金井辘轳声　盈盈开雾帐瑚连枕云母围屏对肌肤冰雪自有凉生翠袖风回画扇拂香篆虬尾斜横北牎晩娟娟静色竹影上帘旌
　　前调【西园月夜赏花】　　　　　　　　　毛　滂
　　马络青丝障开红锦小晴初断香尘芳醪持烛别有个佳人飞盖西园午夜花梢冷云月胧明应还惜留花伴月占定可怜春　佳人争插帽已残芳树犹缀余英任红辞香散蜨恨蜂嗔醉也和春戴去深院落初馥鑪熏玉台畔从教卸了留映晩妆新
　　前调【重阳后次元直】　　　　　　　　　舒　亶
　　寒日穿帘澄江凭槛练光浮动余霞蓼汀芦渚黄叶衬孤花天外征帆隐隐残云共流水无涯登临处琼枝防灔风帽醉敧斜　丰年时节好玉香田舍酒满渔家算浮世劳生事事输他便恁从今酩酊休更问白雪笼纱还须仗神仙妙手传向画图夸
　　前调【后一日再次冯通直】　　　　　　　　舒　亶
　　红叶飘零寒烟疎淡楼台半在云间望中风景图画也应难又是重阳过了东篱下黄菊防陶潜去风流载酒秋意与人间　霞冠敧倒处瑶台唱罢如梦中还但醉里赢得满眼青山华发看看满也留不住当日朱颜平生事从头话了独自却凭防
　　前调【送道宗】　　　　　　　　　　舒　亶
　　阊阖天门芙蓉春殿几年目断鸡翘短蓬秋鬓端幸倚琼瑶南圃花邉小院西湖畔云底双桥归时节红香露冷月影上芭蕉　明朝那可望旗亭烟草柳渡寒潮但万户千门恨客歌樵戏防光浮衮绣听鸣珂响逼云霄应回首绮裘醉客还是独吹箫
　　前调　　　　　　　　　　　　赵令畤
　　玉枕生凉金釭传晓败叶飞破清秋雨余翻浪渺渺阻行舟暂系汀洲侧畔风夜起荻叶添愁银屏逺龙香渐尽还似梦扬州　更筹何太永当年情事今日堪酬最苦恨红楼笑我飘浮为寄相思细字教字字愁蹙睂头凄凉久渔人唱晓随月过横沟
　　前调【甘露寺试赐茶】　　　　　　　　　米　芾
　　雅燕飞觞清谈挥麈使君髙防羣贤宻云双凤初破缕金团牎外鑪烟自动开缾试二品香泉轻涛起香生玉麈雪溅紫瓯圆　娇鬟宜美盼双擎翠袖稳歩红莲座中客翻愁酒醒歌防点上纱笼画烛花騘弄月影当轩频相顾余欢未尽欲去且留连
　　前调【懐任昉】　　　　　　　　　　葛胜仲
　　百不为多一不为少阿谁昔仕吾邦共推任笔鸿鼎力能扛不为桃花禄米讐书倦一苇横江招寻处徒行曳杖曽不拥麾幢　山川真大好鱼矶无恙宻岭难双听讼诉多就樵坞僧牎嵗月音容逺矣风流在遐想心降云烟路捜奇吊古时为酹空缸
　　前调　　　　　　　　　　　　周紫芝
　　楼上寒深江邉雪满楚台烟霭空蒙一天飞絮零乱点孤篷似我华颠雪鬓浑无定漂泊孤踪空凄黯江天又晩风袖倚蒙茸　吾庐犹记得波横素练玉做寒峰更短坡烟竹声碎珑拟问山隂旧路家何在水逺山重渔蓑冷扁舟梦断灯暗小牎中
　　前调　　　　　　　　　　　　周紫芝
　　晓色凝暾霜痕犹浅九天春意将回隔年花信先已到江梅沉水烟浓如雾金波满红袖双垂仙翁醉问春何在春在玉东西　瑶台人不老还从东壁来歩天墀且细看八甎花影迟迟防见朱颜緑鬓家长近咫尺天威君知否天教雨露常满嵗寒枝
　　前调【九日】　　　　　　　　　　周紫芝
　　江绕淮城云昏楚观一枝烟笛谁横晓风吹帽霜日照人明暗恼潘郎旧恨应追念菊老残英秋空晩茱茰细撚醁为谁倾　人间真梦境新愁未了緑鬓星星问明年此防谁寄幽情倚尽一楼残照何妨更月到帘旌凭防久歌君妙曲谁是米嘉荣
　　前调【宴黄仲秉】　　　　　　　　　　葛　郯
　　红叶飞时青山缺处鴈飞秋影斜阳凤凰旌节何事到吾乡要见大江东去寒光静水与天长人争看恩袍焕锦新惹御鑪香　满城夸盛事两邦鼓吹几部笙簧看万红千翠簇拥云裳况是重阳近也茰露紫菊吐轻黄休辞醉明朝一枕歌韵尚悠扬
　　前调【述懐三首】　　　　　　　　　　葛　郯
　　归去来兮苕波深处上有苍翠千峰月桥烟墅家在五湖东试觅桃花流水鸡犬静人迹才通沙汀晩一天云锦飞下水晶宫　两年官事少江梅雾暗多稼云丰把毗坛清梦尽入诗筒只欠芦花夜宿金溪上一苇秋风蓑衣在不辞重整来作钓鱼翁
　　前调　　　　　　　　　　　　葛　郯
　　归去来兮家林不逺梦魂飞绕烟峰洞房花朩只在小池东谁道云深无路小桥外一径相通功名小从教羣蚁鏖战大槐宫　故人书夜到秫田百畞已兆年丰把乌程烂醉不数郫筒醉后村歌社舞团圞坐一笑春风洪崖伴定驱鸾鹤时一访仙翁
　　前调　　　　　　　　　　　　葛　郯
　　归去来兮心空无物乱山不鬪睂峰夜禅久坐牎晓日生东已絶乗槎妄想沧溪迥不与河通维摩室从教花雨飞舞下天宫　何人开宴豆楚羮莼嫩呉鲙盘丰看一声欸乃落日收筒应笑红尘陌上津亭暮十里斜风从今去青鞵黄帽分付紫髯翁
　　前调【溧水无想山作】　　　　　　　　　周邦彦
　　风老莺雏雨肥梅子午隂佳树清圆地卑山近衣润费鑪烟人静乌鸢自乐小桥外新緑溅溅凭防久黄芦苦竹疑泛九江船　年年如社燕飘流瀚海来寄修椽且莫思身外长近尊前顦顇江南倦客不堪听急管繁弦歌筵畔先安簟枕容我醉时眼
　　前调【懐钱塘】　　　　　　　　　　周邦彦
　　山崦笼春江城吹雨暮天烟淡云昏酒旗渔市冷落杏花村苏小当年秀骨萦蔓草空想罗裙潮声起髙楼喷笛五两了无闻　凄凉懐故国朝钟暮鼓十载红尘但梦魂迢递长到呉门闻道花开陌上歌旧曲愁煞王孙何时见名娃唤酒同倒瓮头春
　　前调　　　　　　　　　　　　周邦彦
　　花扑鞭梢风吹衫袖马蹄初趁轻装都城渐逺芳树隐斜阳未惯羇游况味征鞍上满目凄凉今宵里三更皓月愁断九回肠　佳人何处去别时无计同引离觞但惟有相思两处难忘去即十分去也如何向千种思量凝眸处黄昏画角天逺路岐长
　　前调　　　　　　　　　　　　周邦彦
　　白玉楼髙广寒宫阔暮云如障搴开银河一派流出碧天来无数星躔玉孛冰轮动光满楼台登临处全胜瀛海弱水浸蓬莱　云鬟香雾湿月娥韵压云冻江梅况餐花饮露莫惜徘徊坐看人间如掌山河影倒入琼杯归来晩笛声吹彻九万里尘埃
　　前调　　　　　　　　　　　　晁端礼
　　緑绕羣峰红揺千柄夜来暑雨初收共君乗兴轻舫信悠悠且尽一尊别酒荷香里满酌轻讴明朝去征颿夜落何处好汀洲　风流吾小阮朝辞东观夕向南州况圣时争教贾傅淹留若过浔阳亭上琶琶泪莫洒清秋堤邉柳从今爱惜留待系归舟
　　前调　　　　　　　　　　　　晁端礼
　　天与疎慵人怜憔悴分甘抛弃簪缨有时乗兴波上叶舟轻十里横塘过雨荷香细苹末风清真如画残霞淡日偏向柳梢明　凝情尘网外鲈鱼旋鲙芳酒深倾又算来何须身外浮名无限沧浪好景蓑笠下且遣余生长歌去机心尽矣鸥鹭莫相惊
　　前调　　　　　　　　　　　　晁端礼
