<!-- { "loadSidebar": true } -->
　　尹鹗杏园芳第二句敎人见了闗情末句何时休遣梦相萦遂开柳屯田俳调至其临江仙云西牎乡梦等闲成逡巡觉后特地恨难平又昔年于此伴萧娘相偎竚立牵惹叙衷肠流递于后令读者不能为懐岂必曰花间尊前句皆婉丽也【桞塘词话】
　　蜀人毛熈震集止二十余调中多新警而不为儇薄【齐东野语】
　　毛秘监词象梳敧鬓月生云玉纤时急绣裙腰晓花微敛轻呵展袅钗金燕软不止以浓艳见长也卒章情致尤为可爱其后庭花云伤心一片如珪月闲琐宫阙清平乐云正是销魂时东风满院花飞南歌子云娇羞爱问曲中名杨柳杏花时节几多情试问今人弄笔能出一头地否【桞塘词话】
　　毛文锡词大致匀净不及熙震其所撰纱牎恨可歌也【古今词话】
　　文锡词以质直为情致殊不知流于率露诸人评庸陋词者必曰此仿毛文锡之赞成功而不及者逮覧其全集有巫山一段云词细心微诣直造蓬莱顶上【叶梦得】梓州李珣其先波斯人珣有诗名以秀才豫賔贡事蜀主衍国亡不仕有琼瑶集多感慨之音其妹为衍昭仪亦能词有鸳鸯瓦上忽然声句误入花蕊宫词中【茅亭客话】李珣欧阳炯辈俱蜀人各制南乡子数首以志风土亦竹枝体也【周密】
　　同光三年唐主命蜀旧臣王锴等赋蜀亡诗牛希济一律云满朝文武欲朝天不觉邻师犯塞烟唐主再悬新日月国王还却旧山川末云古往今来亦如此几曽懽笑几澘然唐主曰希济不忘忠孝也赐縀百词亦富赡载花间集【尧山堂外纪】
　　希济临江仙芊緜温丽极矣自有凭吊凄怆之意得咏史体裁【仇逺】
　　孙光宪遘兵戈之际以金帛购书数万巻着比梦琐言亦多采词家逸事【古今词话】
　　小词有絶无含蓄自尔入妙者孙葆光之浣溪沙也【孙洙】
　　孙葆光一庭花雨湿春愁佳句也【黄升】
　　韩熙载放旷不羇每得俸钱辄为诸姬分去乃着衲衣负筐使门生舒雅执歌板乞食于诸姬院以取笑乐及使中国有云我本江南人去作江北客舟到江北来举目无相识不如归去来江南有人忆【南唐近事】
　　国初朝廷遣陶谷使江南以假书为名实使觇之李献以书抵韩熙载曰五栁公骄甚其善待之谷至果如李所言熙载谓斫亲曰陶奉使非端介者其守可隳当使诸君一笑因令誊六朝书半年乃毕熙载使歌妓秦弱兰衣敝衣为驿卒女谷见之遂犯慎独之戒作长短句赠之明日中主宴谷谷俨然不可犯中主持觥使弱兰出歌谷所赠之词侑觞谷大惭而罢词名风光好云好姻縁恶姻縁只得邮亭一夜眠别神仙琵琶拨尽相思调知音少再把鸾胶续断弦是何年【侍儿小名録】
　　陶谷尚书奉使江南邂逅驿女秦弱兰作风光好词前人小説或有以为曹翰者疑以传疑本不足论也近乃见括苍所刻沈叡逹之云巢编中所纪独以为陶使吴越惑娼妓杜任娘遂作此词以求遗书为寻逸犬且云娼既得陶词后遂落髪建立仁王院与诸家之説大异审如其言则此娼亦不凡矣叡逹杭人所闻当不谬院不知在何地今城中呉山自有仁王院建于近年者亦非也【野雪鍜】
　　江南张泌为李后主内史以江城子二阕得名国亡仕宋与钱俶諡议泌每奏驳其人少与邻女浣衣善经年不见夜必梦之女别字泌寄以诗云多情只有春庭月犹爲离人照落花浣衣为之陨涕【古今词话】
　　张子澄时有幽艳语露浓香泛小庭花是也时遂有以浣溪沙为小庭花者【花间集】
　　皇甫松为牛僧孺甥以天仙子词著名终不若摘得新二首为有逹观之见【花庵词客】
　　皇甫松以竹枝采莲排调擅塲而才名逺逊诸人花间集所载亦止小令短歌耳【元好问】
　　无名氏有扑蝴蝶词云烟条雨叶緑徧江南岸思归倦客寻春来较晚岫邉红日初斜陌上花飞正满凄凉数声羌管怨春短玉人应在明月楼中画睂嬾鸾牋锦字多少鱼鴈断恨随去水东流事与行云共逺罗衾旧香犹暖一篇情景周摰换头句逼真周秦之先声也【词綂】词至西蜀南唐作者日盛往往情至文生纒緜流露不独为苏黄秦栁之开山即宣和绍兴之盛皆兆于此矣论者乃有世代升降之感不知天地之运日开山川之秀不尽有不知其然而然者非可胶柱而鼔瑟也【玉茗堂集】

　　御选歴代诗余巻一百十三
　　钦定四库全书
　　御选歴代诗余巻一百十四
　　司经局洗马掌局事兼翰林院修撰加二级【臣】王奕清奉防校刋
　　词话【宋一】
　　词盛于宋而国初宸翰无闻然观钱俶之金鳯欲飞遭掣搦为艺祖所赏李煜之一江春水向东流为太宗所忌开剏之主非不知词不以词见耳嗣则有金珠乞诗之宫嫔有提举大晟之官僚按月律进词承宣命珥笔宠诸词人良云盛事奚必宸翰之逺播哉【古今词话】吴越后王来朝太祖为置宴出内伎弹琵琶王献词曰金鳯欲飞遭掣搦情脉脉行即玉楼云雨隔太祖起拊其背曰誓不杀钱王【后山诗话】
　　吴越王妃每嵗归临安王以书遗之云陌上花开可缓缓归矣吴人用其语为缓缓歌后苏东坡为易其词歌之陌上山花无数开路人争看翠軿来即古清平调也
　　【古今词话】
　　南唐后主在围城中作临江仙词未就而城破尝见其残稿防染晦昧心方危窘不在书耳艺袓曰李煜若以作词工夫治国家岂为吾所俘也【西清诗话】
　　按太祖实録及三朝正史云开寳七年十月诏曹彬潘美等帅师伐江南八年十一月拔升州今后主词樱桃落尽云云乃咏春景非十一月破城时作然王师围金陵凡一年后主于围城中春间作此词亦未可知方是时其心岂不危急【苕溪渔隐】
　　潘逍遥狂逸不羇往往有出尘之语自制忆余杭词三首一时盛传东坡爱之书于玉堂屏风石曼卿使画工绘之作图其词曰长忆西湖湖水上尽日凭防湖上望三三两两钓鱼舟岛屿正清秋笛声依约芦花里白鸟成行忽飞起别来闲想整纶竿思入水云寒又长忆孤山山影独山在湖心如黛簇僧房四面向湖开轻棹去还来芰荷香细连云阁阁上清声檐下铎别来尘土浣人衣空役梦魂飞又长忆西湖添碧溜灵隐寺前天竺后冷泉亭上旧曽游三伏似清秋白猿时见攀高树长啸一声何处去别来几向画圗看终是欠峯峦旧刻或云虞美人或云酒泉子皆误更有失去第二首山影独字第三首添碧溜字者不成词矣【古今词话】
　　潘阆忆孤山词句法清古语带烟霞近时罕及【陆淞】仁宗尝语张文定宋景文曰孟子可谓知乐矣今乐犹古乐又曰自排徧以前音声不相侵乱乐之正也自入破之后始侵乱矣至此则郑衞也【随手杂録】
　　武才人色冠后庭裕陵得之防敎坊献新声因为制词号瑶台第一层【后山诗话】
　　宼莱公诗才思融逺年十九成太平兴国进士初知巴东县有诗云野水无人渡孤舟尽日横又尝为江南春词云波渺渺柳依依孤村芳草逺斜日杏花飞江南春尽离肠断苹满汀洲人未归一时脍炙【温公诗话】
　　寇莱公诗若野水无人渡孤舟尽日横之句深入唐人三昧初授归州巴东令人皆以宼巴东呼之以比韦苏州然富贵时所作诗皆凄楚愁怨尝为江南春词一阕脍炙人口又有诗曰杳杳烟波隔千里白苹香散东风起日落汀洲一望时愁心不断如春水余尝谓世之深于诗者尽慕唐人清怨悲感以主其格不知清极则志飘感深则气谢莱公富贵时送人使岭南云到海只十里过山应万重人以为警絶晚窜海康至境首吏呈圗经迎拜于道公问州去海逺近曰只可十里憔悴奔窜已兆于此矣余尝爱王沂公曽布衣时以所业质吕文穆公防正巻有早梅诗云雪中未问和羮事先向百花头上开文穆曰此生已次第安排作状元宰相矣后果然【蓼花洲闲录】
　　晏元献尤喜冯延已歌词其所自作亦不减延已乐府朩兰花云重头歌咏响琤入破舞腰红乱旋重头入破皆管弦家语也【贡父诗话】
　　晏叔原谓蒲传正曰先君一生小词未尝作妇人语传正曰緑杨芳草长亭路年少抛人容易去岂非妇人语叔原曰公谓年少为所欢乎因公言乃解得乐天诗欲留所欢待富贵富贵不来所欢去传正笑而悟其言之失【诗眼】
　　皇祐中吕夷简致仕仁宗问卿去谁可代者夷简荐陈尧佐上遂召还大拜吕生日陈携酒过之作踏莎行词曰二社良辰千家庭院翩翩又覩双飞燕鳯凰巢稳许为邻潇湘烟暝来何晚乱入红楼低飞緑岸画梁轻拂歌尘转为谁归去为谁来主人恩重珠帘卷吕笑曰只恐卷帘人已老陈曰但得公老于廊庙莫愁调鼎事无功二公相推何等蕴借【词苑】
　　钱惟演吴越王俶之子为中书门下平章事坐擅议宗庙且与后家通婚落职为崇信军节度使其玉楼春词云城上风光莺语乱城下烟波春拍岸緑杨芳草几时休泪眼愁肠先已断情懐渐觉成衰晚鸾镜朱顔惊暗换昔年多病厌芳尊今日芳尊惟恐浅此公暮年之作词极凄惋【黄升】
　　钱思公谪汉东日撰玉楼春词酒防歌之必为泣下后阁有白髪歌姬乃旧日邓王舞鬟惊鸿也言先王将薨预戒挽铎中歌朩兰花引绋为送今相公其将危乎果然【侍儿小名録】
　　韩稚圭防绛唇词云病起恹恹庭前花影添憔悴乱红飘砌滴尽真珠泪惆怅前春谁向花前醉愁无际武陵凝睇人逺波空翠公经国大手而小词乃以情韵胜人【词苑】
　　皇祐初魏公镇扬州撰维扬好四章所谓二十四桥千歩柳春风十里上珠帘者是也后罢相出镇安阳复作安阳好词十章皆望江南调也【吴虎臣】
　　范文正公谪睦州过严陵祠下防吴俗嵗祀里巫送神歌满江红有云湘江好洲漠漠波似染山如削绕严陵滩畔鹭飞鱼跃公曰吾不善音律但撰一絶送神云汉包六合网英豪一个冥鸿惜羽毛世祖功臣三十六云台争似钓台高吴俗至今歌之【湘山野录】
　　范希文守邉日作渔家傲数首皆以塞上秋来风景异为起句欧阳公常呼为穷塞主之词【东轩笔録】
　　范文正公苏幕遮词云碧云天红叶地秋色连波波上寒烟翠山映斜阳天接水芳草无情更在斜阳外黯乡魂追旅思夜夜除非好梦留人睡明月楼高休独倚酒入愁肠化作相思泪公之正气塞天地而情语入妙至此【词苑】
　　范文正公韩魏公一时勲徳重望而范有御街行词韩有防绛唇词皆极情致予友朱良规尝云天之风月地之花栁与人之歌舞无此不成三才虽戏语亦有理也【杨慎】
　　贤如冦准晏殊范仲淹勲名重臣不少艳词即丁谓贾昌朝夏竦亦有绮语流传当不以人废言也【古今词话】贾昌朝朩兰花令词都城水绿嬉游处仙棹往来人笑语红随逺浪泛桃花雪散平沙飞栁絮东君欲共春归去一阵狂风和骤雨碧油红斾锦障泥斜日画桥芳草路黄叔旸云文元公生平惟赋此一词极有风味【古今词话】宋初以词章早著名者梓州苏易简作越江吟载百琲明珠蜀之大魁自此始钜野王禹偁作防绛唇见小畜集其文章亦重于当世【古今词话】
　　王元之有小畜集其防绛唇词水村渔市一缕孤烟细之句清丽可爱岂止以诗擅名【词苑】
　　王君玉有望江南词十首自谓谪仙王荆公酷爱其红绡香润入梅天句【陈辅之】
