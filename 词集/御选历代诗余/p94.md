<!-- { "loadSidebar": true } -->
　　画鼔催春蛮歌走饷火前一倍争春长低株摘尽到髙株髙株别是闽溪様　碾破春风香凝午帐银瓶雪滚翻池浪今宵无睡酒醒时摩围影在秋江上
　　前调　　　　　　　　　　　　黄庭坚
　　临水夭桃倚墙繁李长杨风掉青騘尾尊中有酒且酬春更寻何处无愁地　明日重来落花如绮芭蕉洊展山公啓欲笺心事寄天公教人长夀花前醉
　　前调　　　　　　　　　　　　秦　观
　　雾失楼防月迷津渡桃源望断无寻处可堪孤馆闭春寒杜防声里斜阳暮　驿寄梅花鱼传尺素砌成此恨无重数郴江幸自绕郴山为谁流下潇湘去
　　前调　　　　　　　　　　　　陈师道
　　红上花梢风传梅信青春欲动羣芳竞林声鸟语带余寒江光野色闲游径　乍雨还晴暄寒不定重门深院帘帷静又还日日唤愁生阿谁准拟风流病
　　前调　　　　　　　　　　　　李之仪
　　緑徧东山寒归西渡分明认得香风处风轻雨细更愁人髙唐何在空朝暮　离恨相寻酒狂无素桞条又折年时数一番情味有谁知断魂还送征帆去
　　前调　　　　　　　　　　　　李之仪
　　还是归来依前问渡好风引到经行处几声啼鸟又催耕草长桞暗春将暮　潦倒无成疎慵有素且陪野老酬天数多情惟有面前山不随流水来还去
　　前调　　　　　　　　　　　　贺　铸
　　急雨收春斜风约水浮红涨緑鱼纹起年年游子惜余春春归不觧招游子　留恨城隅闗情纸尾防干长对西风倚鸳鸯俱是白头时江南渭北三千里
　　前调　　　　　　　　　　　　贺　铸
　　浅黛宜颦明波欲溜逢迎宛似生平旧低鬟促坐认弦声霞觞滟滟持为夀　浓染吟毫偷题翠袖寸心百意分携后不胜风月两恹恹年来一様伤春痩
　　前调　　　　　　　　　　　　贺　铸
　　杨桞回塘鸳鸯别浦緑萍涨断莲舟路防无蜂蝶慕幽香红衣脱尽芳心苦　返照迎潮行云带雨依依似与骚人语当年不肯嫁东风无端却被西风误
　　前调　　　　　　　　　　　　贺　铸
　　凉叶翻风流云卷雨寥寥夜色沉钟鼓谁调清管度新声有人髙卧平阳坞　草暖沧洲潮平别浦双鳬乗鴈方容与深藏华屋锁雕笼此生乍可输鹦鹉
　　前调　　　　　　　　　　　　贺　铸
　　镜晕山眉囊熏冰麝凝然风度长闲暇归来定觧鹔鹴裘换时应倍骅骝价　殢酒伤春添香惜夜依稀待月西厢下棃花庭院雪珑防吟独倚秋千架
　　前调【陈兴宋夜集】　　　　　　　　　毛　滂
　　天质婵姢妆光荡漾御酥做出花模様夭桃繁杏本妖妍文鸳彩凤能偎傍　艾緑浓香鹅黄新酿缘云清切歌声上夜寒不近绣芙蓉醉中祗觉春相向
　　前调【防寳园初见梅】　　　　　　　　　毛　滂
　　映竹幽妍临池娟靓芳苞先暖香初娠南枝微弄雪精神东君早寄春音信　奔月仙摽乗烟逺韵玉防粉防和酥凝从来清痩可禁寒为谁早把霞衣褪
　　前调【蜡梅】　　　　　　　　　　毛　滂
　　栗玉珑雍酥浮动芳姿染得胭脂重风前兰麝作香寒枝头烟雪和春冻　蜂翅初开蜜房香弄佳人寒睡愁如梦鹅黄衫子茜罗裙风流不与江梅共
　　前调【定空寺观梅】　　　　　　　　　毛　滂
　　景泮冰檐晴回瑶草刚能守得春来到管曽独自索春怜而今觑着东风笑　粉凝酥寒云房睡觉胭脂也不添些小天真要与此花争是伊占得春多少
　　前调【元夕】　　　　　　　　　　毛　滂
　　拨雪寻春烧灯续昼暗香院落梅开后无端夜色欲遮春天教月上官桥桞　花市无尘朱门如绣娇云瑞雾笼星斗沉香火冷小妆残半衾轻梦浓于酒
　　前调【早春】　　　　　　　　　　毛　滂
　　堦影红迟桞苞黄徧纎云弄日阴晴半重帘不卷篆香横小花初破春丛浅　凤绣犹重鸭炉常暖屏山翠入江南逺醉轻梦短枕闲欹緑牎窈窕风光转
　　前调【追徃事】　　　　　　　　　　毛　滂
　　芳气霏微薄寒料峭何人正倚桃花笑流红不出武陵溪这囬空与春风到　樽俎全稀风情终较安仁老也谁知道碧云无信失秦楼旧时明月犹相照
　　前调【中秋】　　　　　　　　　　毛　滂
　　碧树阴圎绿堦露满金波潋滟堆瑶盏行云防事不飞来长空一片琉璃浅　玉燕钗寒藕丝防短只应未倚朱阑徧随人全不似婵娟桂花影里年年见
　　前调　　　　　　　　　　　　杜安世
　　雨霁风光春分天气千花百草争明媚画梁新燕一双双玉笼鹦鹉嫌孤睡　薜荔依墙莓苔满地青楼几处歌声丽蓦然旧事上心头无言敛皱眉山翠
　　前调　　　　　　　　　　　　杜安世
　　夜雨朝晴东风防冷雕梁燕子闲相并后园次第数芳菲千香百艳年年定　歩险楼高人赊途迥烟芜冉冉斜阳暝红牋写尽寄无因想伊不信人成病
　　前调　　　　　　　　　　　　杜安世
　　嫩桞成阴残花双舞尘销院落新经雨洞房深掩日长天珠帘时有沈烟度　夜梦凄凉晨妆薄注香肌痩尽寛金缕到头终是恶因缘当初只被多情悮
　　前调　　　　　　　　　　　　杜安世
　　闲院秋千又还拆了緑苔徧地青春老画楼日晚燕归巢红稀翠密梅初小　窈窕身轻怎禁烦恼罗衣渐减愁风峭韶华好景想多才恹恹只为音书少
　　前调【赋双鱼花】　　　　　　　　　　周紫芝
　　风翠轻翻雾红深注鸳鸯池畔双鱼树合欢凤子也多情飞来连理枝头住　欲付浓愁深凭尺素戏鱼波上无寻处教谁试与问花看如何寄得香牋去
　　前调　　　　　　　　　　　　周紫芝
　　燕子归来梅花又落缃桃雨后胭脂薄眼前先自许多愁斜阳更在春池阁　梦里新欢年时旧约日长院静空帘幙几囬猛待不思量头又是思量着
　　前调【谢人寄梅花】　　　　　　　　　周紫芝
　　鹊报寒枝鱼传尺素晴香暗与风微度故人还寄陇头春凭谁为作梅花赋　桞外朱桥竹邉深坞何时却向君家去便须倩月与徘徊无人留得花常住
　　前调　　　　　　　　　　　　周紫芝
　　情似游丝人如飞絮泪珠阁定空相觑一溪烟栁万丝垂无因繋得兰舟住　鴈过斜阳草迷烟渚如今已是愁无数明朝且做莫思量如何过得今宵去
　　前调　　　　　　　　　　　　谢　逸
　　栁絮风轻棃花雨细春阴院落帘垂地碧溪影里小桥横青帘市上孤烟起　镜约闗情琴心破睡轻寒漠漠侵鸳被酒醒霞散脸邉红梦囘山蹙眉间翠
　　前调【九江道中】　　　　　　　　　　向子諲
　　霭霭朝云飘春态度楚中梦防寻无路欲将尊酒遣新愁谁知引到愁深处　不尽江山无邉细雨只疑都把愁来做西山总不觧遮防随春直过东湖去
　　前调【题团扇】　　　　　　　　　　蔡　伸
　　落日归云寒空断鴈吴波浅澹山平逺丹青写出在霜缣佳人特地裁团扇　渔艇孤烟酒旗幽院些儿景趣君休羡五湖归去共扁舟何如早早酬深愿
　　前调　　　　　　　　　　　　赵师侠
　　白雪开残红云吹尽园林新緑迷芳径榆钱不觧买青春随风乱防苍苔晕　紫燕飞忙黄鹂声嫩日长烟暖游蜂困凭髙念逺思无穷那堪宿酒恹恹病
　　前调【夜凉】　　　　　　　　　　赵长卿
　　树影将圎林梢不动汗珠裛透纱衣重薄风忽送雨飞来晚凉习习生幽梦　珠箔高钩瑶琴闲弄移尊邀取婵姢共今宵着醉眠呵夜香闻早添金凤
　　前调　　　　　　　　　　　　张元干
　　芳草平沙斜阳逺树无情桃叶江头渡醉来扶上朩兰舟将愁不去将人去　薄劣东风夭斜飞絮明朝重覔吹笙路碧云香雨小楼空春光巳到销魂处
　　前调【元宵】　　　　　　　　　　侯　寘
　　元夕风光中兴时东风着意催梅桞谁家银字小笙簧倚防度曲黄昏后　拨雪张灯觧衣贳酒觚棱金碧闻依旧明年何处看升平景龙门下灯如昼
　　前调【约友看梅】　　　　　　　　　　侯　寘
　　雪意初浓云情巳厚黄昏散尽扶头酒不知墙外夜来梅忍寒添得疎花否　休更熏香且同携手从敎侧侧轻寒透亭儿直下玉生烟暗香归去沾襟袖
　　前调　　　　　　　　　　　　辛弃疾
　　夜月楼防秋香院宇笑吟吟地人来去是谁秋到便凄凉当年宋玉悲如许　随分杯盘等闲歌舞问他有甚堪悲处思量却也有悲时重阳节近多风雨
　　前调【朩犀】　　　　　　　　　　辛弃疾
　　弄影阑干吹香岩谷枝枝防防黄金粟未堪收拾付熏炉牎前且把离骚读　奴仆葵花儿曹金菊一枝风露清凉足傍邉只是欠姮娥分明身在蟾宫宿
　　前调　　　　　　　　　　　　姚　寛
　　苹叶烟深荷花露湿碧芦红蓼秋风急采菱渡口日将沉飞鸿楼上人空立　彩凤难双红绡暗泣回纹未翦吴刀涩梦云归处不留踪厌厌一夜凉蟾入
　　前调　　　　　　　　　　　　洪　迈
　　院落深沉池塘寂静帘钩卷上梨花影寳筝拈得鴈难寻篆香消尽山空冷　钗凤斜欹鬓蝉不整残红立褪慵看镜杜防啼月一声声无端又是三更尽
　　前调　　　　　　　　　　　　袁去华
　　醉撚黄花笑持白羽秋江绿涨迷平楚燕鸿曾寄去年书汉皋不记来时路　天际归舟云中烟树兰成憔悴愁难赋香囊钿合忍重看风裳水佩寻无处
　　前调【重九牛山】　　　　　　　　　　刘克荘
　　日月跳丸光阴脱兎登临不用深懐古向来吹防插花人尽随残照西风去　老矣征衫飘然客路炊烟三两人家住欲携斗酒荅秋光山深无觅黄花处
　　前调【金陵感梦】　　　　　　　　　　姜夔
　　燕燕轻盈莺莺娇软分明又向华胥见夜长争得薄情知春初早被相思染　别后书词别时鍼线离魂暗逐郎行逺淮南皓月冷千山冥冥归去无人管
　　前调　　　　　　　　　　　　黄机
　　云树参差烟芜平逺沙头只欠飞来鴈西风方做一分秋凄凉巳觉难消遣　牎底灯寒帐前香暖囘肠偏学车轮转剰衾闲枕自无眠谯门更着梅花怨
　　前调　　　　　　　　　　　　刘光祖
　　埽径花零闭门春晚恨长无奈东风短起来消息探荼防雪条玉蕊都开徧　晚月魂清夕阳香逺故山别后谁拘管多情于此更情多一枝齅罢还重撚
　　前调【送新城交代李逹善】　　　　　　　　李浙
　　红药香残緑筠粉嫩春归何处寻春信绣鞍初上马蹄轻举头便觉长安近　别酒无情啼妆有恨山城向晚斜阳褪清江极目带寒烟锦鳞去后凭谁问
　　前调　　　　　　　　　　　　髙观国
　　花染烟香桞揺风翠春工写出清明意碧湾还向画船开粉墙到处骄騘繋　歌换红裙酒招青斾吟情又许东风醉何妨日日烂芳游今宵先向西城睡
　　前调【九日西山】　　　　　　　　　　髙观国
　　水减堤痕秋生屐齿痩笻换起登髙意翠微烟冷梦凄凉黄花香晚人憔悴　懐古风流悲秋情味紫萸劝入旗亭醉玉人相见説新愁可怜又湿西风泪
　　前调【雪中借阁帖】　　　　　　　　　杨伯嵒
　　梅观初花蕙庭残叶当时惯听山阴雪东风吹梦到清都今年雪比前年别　重酿宫醪双钩官帖伴翁一笑成三絶夜深何用对青藜牎前一片蓬莱月
