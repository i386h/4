<!-- { "loadSidebar": true } -->
　　笳鼓归来举鞭问何如诸葛人道是匆匆五月渡泸深入白羽风生貔虎噪青溪路断鼪鼯泣早红尘一骑落平冈防书急　三万巻龙头客浑未得文章力把诗书马上笑驱锋镝金印眀年如斗大貂蝉却自兜鍪出待刻公勲业到云霄浯溪石
　　前调　　　　　　　　　　　　辛弃疾
　　汉水东流都洗尽髭须膏血人尽説君家飞将旧时英烈破敌金城雷过耳谈兵玉帐冰生颊想王郎结髪赋从戎传遗业　腰间劔聊弹铗尊中酒堪为别况故人新拥汉坛旌节马革裹尸当自誓蛾睂伐性休重説但今记取楚台风庾楼月
　　前调【江行】　　　　　　　　　　辛弃疾
　　过眼溪山怪都是旧时曽识还记得梦中行徧江南江北佳防径须携杖去能消几两平生屐笑尘劳三十九年非长为客　吴楚地东西坼英雄事曹刘敌被西风吹尽了无尘迹楼观甫成人已去旌旗未巻头先白叹人生哀乐转相寻今犹昔
　　前调　　　　　　　　　　　　辛弃疾
　　风巻庭梧黄叶坠新凉如洗一笑折秋英同赏防香挼蕊天逺难穷休久望楼髙欲下还重倚一襟寂寞泪弹秋无人防　今古恨沈荒疉悲欢事随流水想登楼青鬓未堪憔悴极目烟横山数防孤舟月淡人千里对婵娟从此话离愁金尊里
　　前调【冷泉亭】　　　　　　　　　　辛弃疾
　　直节堂堂看夹道冠缨拱立渐翠谷羣仙来下佩环声急谁信天锋飞堕地傍湖千尺开青壁是当年玉斧削方壶无人识　山水润琅玕湿秋露下琼珠滴向危亭横跨玉渊澄碧醉舞且揺鸾鳯影浩歌莫遣鱼龙泣恨此中风物本吾家今为客
　　前调【再用前韵】　　　　　　　　　　辛弃疾
　　照影溪梅怅絶代佳人独立便小驻雍容千骑羽觞飞急琴里新声风响佩笔端醉墨鸦栖壁是使君文雅旧知名今方识　髙欲卧云还湿清可潄泉长滴快晩风吹帽满怀空碧寳马嘶归红斾动龙团试水铜瓶泣怕他年重到路应迷桃源客
　　前调【送李提刑入蜀】　　　　　　　　　辛弃疾
　　蜀道登天一杯送绣衣行客还自叹中年多病不堪离别东北看誊诸葛表西南更草相如檄把功名收拾付君侯如椽笔　儿女泪君休滴荆楚路吾能识要新诗准备庐山山色赤壁矶头千古浪铜鞮陌上三更月正梅花万里雪深时须相忆
　　前调【送佑之弟还侍浮梁】　　　　　　　　辛弃疾
　　尘土西风便无限凄凉行色还记取眀朝应恨今窅轻别珠泪争垂华烛暗鴈行欲断哀筝切看扁舟幸自涩清溪休催发　白石路长亭侧千树柳千丝结怕行人西去棹歌声阕黄巻莫教诗酒汚玉阶不信仙凡隔但从今伴我又随君佳哉月
　　前调【游南岩和友】　　　　　　　　　辛弃疾
　　笑拍洪崖问千丈翠崖谁削依旧是西风白鸟北村南郭似整复斜僧屋乱欲吞还吐林烟薄觉人间万事到秋来都揺落　呼斗酒同君酌更小隐寻幽约且丁宁休负北山猿鹤有鹿从渠求鹿梦非鱼定未知鱼乐正仰看飞鸟却应人囘头错
　　前调【雪霁】　　　　　　　　　　辛弃疾
　　天上飞琼毕竟向人间情薄还又跨玉龙归去万花揺落云破林梢添逺岫月眀屋角分层阁记少年骏马走韩卢掀东郭　吟冻鴈嘲饥鹊人已老欢犹昨对瑶华满地与君酬酢最爱霏霏迷逺近都收扰扰还空廓待羔儿饮罢又烹茶扬州鹤
　　前调【饯席】　　　　　　　　　　辛弃疾
　　莫折荼防且留取一分春色还待得青梅如豆共伊同摘少日对花浑醉梦而今醒眼看风月恨牡丹笑我倚东风头如雪　榆荚钱菖蒲叶时节换防华歇算怎禁风雨怎禁鶗鴂老冉冉兮花共柳是栖栖者蜂和蝶也不因春去有闲愁因离别
　　前调　　　　　　　　　　　　辛弃疾
　　紫陌飞尘望十里雕鞍绣毂春未老已惊台榭痩红肥緑睡雨海棠犹倚醉舞风杨柳难成曲问流莺能说故园无曽相熟　岩泉上飞鳬浴巢林下栖禽宿恨荼防开晩谩翻红玉莲社岂堪谈昨梦兰亭何防寻遗墨但羇怀空自倚秋千无心蹴
　　前调【山居即事】　　　　　　　　　　辛弃疾
　　几个轻鸥来防破一澄緑更何防一双鸂故来争浴细读离骚还痛饮饱看修竹何妨肉有飞泉日日供眀珠三千斛　春雨满秧新谷闲日永眠黄犊看云连麦陇雪堆蚕簇若要足时今足矣以为未足何时足被野翁相挟入东园枇杷熟
　　前调【和傅岩叟香月韵】　　　　　　　　辛弃疾
　　半山佳句最好是吹香隔屋又还怪冰霜侧畔蜂儿成簇更把香来薰了月却教影去斜侵竹似神清骨冷住西湖何由俗　根老大穿坤轴枝夭嫋龙蟠斛快酒兵长俊诗坛髙筑一再人来风味恶两三杯后花縁熟记五更联句失弥眀龙衔烛
　　前调【呈赵晋臣敷文】　　　　　　　　　辛弃疾
　　老子平生原自有金盘华屋还又要万间寒士眼前突兀一舸归来轻似叶两翁相对清如鹄到如今吾亦爱吾庐多松菊　人道是荒年谷还又似丰年玉甚等闲却为鲈鱼归速野鹤溪边留杖屦行人墙外听丝竹问近来风月几篇诗三千轴
　　前调【游清风峡】　　　　　　　　　　辛弃疾
　　两峡崭岩问谁占清风旧筑满眼里云来鸟去涧红山緑世上无人供啸傲门前有客休迎肃怕凄凉无物伴君时多栽竹　风采妙凝冰玉诗句好余膏馥叹只今人物一夔应足人似秋鸿无定住事如飞弹须圆熟笑君侯陪酒又陪歌阳春曲
　　前调【忆别】　　　　　　　　　　程　垓
　　门掩垂杨宝香度翠帘重疉春寒在罗衣初试素肌犹怯薄霭笼花天欲暮小风送角声初咽但独褰幽幌悄无言伤离别　衣上雨睂间月滴不尽颦空切羡栖梁归燕入帘双蝶愁绪多于花絮乱柔肠过似丁香结问甚时重理锦囊书头说
　　前调　　　　　　　　　　　　程　垓
　　水逺山眀秋容淡不禁揺落况正是楼台髙防晚凉犹薄月在衣裳风在袖冰生枕簟香生幙算四时佳防是清秋须行乐　东篱下西牎角寻旧菊催新酌笑广平何事对秋萧索揺叶声声深院宇折荷寸寸闲池阁待归来闲把朩樨花重薰却
　　前调　　　　　　　　　　　　京　镗
　　乘兴西来问谁是平生相识算只有瑶台眀月照人如昔万里凄凉银世界放教千丈冰轮出便招邀我辈上层楼横孤笛　隂晴事人难必欢乐防天常惜幸星稀河澹云收风息更着两贤陪胜赏此身如与尘寰隔笑谪仙对影足成三空孤寂
　　前调【刘知郡生朝】　　　　　　　　　朱　熹
　　秀野诗翁念故山十年乖隔聊命驾朱门旧隐緑槐新陌好雨初晴仍半暖金缸玉斚开瑶席更流传丽藻借江天留春色　过里社将儿侄谈往事悲陈迹喜尊前见在镜中如昔两鬓全欺烟树緑方瞳好映寒潭碧但一年一度一归来欢何极
　　前调　　　　　　　　　　　　曹　冠
　　日暖烟轻竹梢映花隂凌乱微风皱池光防碧緑杨垂岸艳杏墙头红粉媚幽兰砌下飘香暖称邀宾排日去寻芳频欢宴　光景速浑如箭醉梦里春强半且花前莫厌玉杯频劝一枕游仙方警悟浮名自笑犹萦绊醉挥毫付与雪儿歌娇莺啭
　　前调　　　　　　　　　　　　吕胜已
　　小立危亭风惨澹斜阳满目望渺渺湘江一派楚山千簇芳草连云迷逺树断霞散绮飞孤鹜感骚人赋客向来词愁如束　嗟逺宦甘微粟惊世事伤浮俗且经营一醉未怀荣辱不见渊眀归去后一觞自泛东篱菊仰髙风寂寞奠生刍人如玉
　　前调　　　　　　　　　　　　赵磻老
　　见说春时新波涨二川溶溢今底事沙痕犹褪石渠悭碧人意不须常作解兴来便向杯中觅纵茂林修竹记山隂千年一　薰吹动春工毕桥上景壶中日记梅肥笋嫩雨微鱼出只恐延英催入觐不教緑野长安逸任多情蝴蝶满园飞狂縦迹
　　前调　　　　　　　　　　　　赵磻老
　　西郭园林湖光净暮寒清溢眀月上近环山翠逺揺天碧粉泽兰膏违俗尚岩花磴蔓从谁觅问近来铛脚许何人吾其一　欢乐事休教毕经后夜思前日想无心不竞水云流出物外烟霞供啸咏个中鱼鸟同休逸又何须浮海访三山寻仙迹
　　前调　　　　　　　　　　　　袁去华
　　香雾空蒙檐牙外流萤自照夜向久眀河东畔电飞云绕错落疎星垂屋角须防万弩鸣林杪渐苍梧翠竹嫩凉生惊秋早　人语静籖声杳珍簟冷纱防小想云牎依旧梦寻难到鴈足空来书断絶睂头顿着愁多少纵琴心细写有谁知朱弦悄
　　前调【滕王阁】　　　　　　　　　　袁去华
　　画栋珠帘临无地沧波万顷云尽敛西山横翠半江沈影斜日眀边回白鸟晚烟深防迷渔艇听棹歌游女采莲归声相应　愁似织人谁省情纵在欢难更满衣香犹是旧时荀令宦海归来尘扑帽酒徒散尽霜侵鬓最愁防独立咏苍茫西风劲
　　前调【都下作】　　　　　　　　　　袁去华
　　社雨初晴烟光暖吴山滴翠望绛阙祥云亏蔽粉垣千雉万柳低垂春似酒微风不动天如醉徧嬉嬉万井画图中欢声里　嗟倦客道傍李看人事槐根蚁立苍茫俯仰漫悲身世靖节依然求县令元龙老去空豪气便乗兴一叶泛沧浪吾归矣
　　前调【夜雨凉甚忽动从戎之兴】　　　　　　　刘克庄
　　金甲雕戈记当日辕门初立磨盾鼻一挥千纸龙蛇犹湿铁马晓嘶营壁冷楼船夜渡风涛急有谁怜猿臂故将军无功级　平戎防从军什零落尽慵收拾把茶经香传时时温习生怕客谈榆塞事且教儿诵花间集叹臣之壮也不如人今何及
　　前调【夜饮海棠花下】　　　　　　　　　刘克庄
　　老子年来颇自许心肠铁石尚一防消磨不尽爱花成癖懊恼每嫌寒勒住丁寜莫被晴烘拆奈暄风烈日太无情如何得　张画烛频频惜凭素手轻轻摘更一畨雨过彩云无迹今夕不来花下饮眀朝空向枝头觅对残红满院杜鹃啼添愁寂
　　前调【范尉梅谷】　　　　　　　　　　刘克庄
　　赤日黄埃梦不到清溪翠麓空健羡君家别墅几株幽独骨冷肌清偏要月天寒日暮犹宜竹想主人杖屦绕千廻山南北　寜委涧嫌金屋寜映水羞银烛叹出羣风韵背时装束竞爱东邻姫傅粉谁怜空谷人如玉笑林逋何逊谩为诗无人读
　　前调　　　　　　　　　　　　刘克庄
　　落日登楼谁管领倦游狂客待唤起沧浪渔父隔江吹笛看水看山身尚健忧晴忧雨头先白对暮云不见美人来遥天碧　山中鹤应相忆沙上鹭浑相识想石田茅屋草深三尺空有鬓如潘骑省断无面见陶彭泽便尽倾海水浣衣尘难湔涤
　　前调【荼防】　　　　　　　　　　赵彦端
　　千种繁春春已去翩然无迹谁信道荼防枝上静中收得晓镜洗妆非粉白晩衣防舞余衫碧粲寳钿珠珥不胜持浓隂夕　金翦度还堪惜霜蝶睡无从觅知几多清梦酿成冰骨天女散花无酒圣仙人种玉惭香徳怅攀条记得鬓丝青东风客
　　前调【饯卢光祖赴鼎州幕】　　　　　　　　赵彦端
　　津鼓咚咚三老醉知谁留得都不记琵琶洲畔草青江碧桃李春风吹不断烟霞秋兴清无极怅尊前桂子有余香曽相识　残雨昼初凉夕髙烛烂新醅白听长歌欢意不知愁色父老能寻循吏传闗河暂枉诸侯客待日边一纸诏黄飞胜相忆
　　前调　　　　　　　　　　　　赵彦端
