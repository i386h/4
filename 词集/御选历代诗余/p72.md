<!-- { "loadSidebar": true } -->
　　露下风前处处幽官黄如染翠如流谁将天上蟾宫树散作人间水国秋　香郁郁思悠悠几年魂梦绕江头今朝得到芗林醉白发相看万事休
　　前调【卜筑杨遵道故居】　　　　　　　　向子諲
　　莫问清阳与洛阳山林总是一般香两家地占西南胜可是前人例姓杨　石作枕醉为乡藕花菱角满池塘虽无中岛霓裳奏独鹤随人意自长
　　前调　　　　　　　　　　　　向子諲
　　只有梅花似玉容云牎月户几尊同见来怨眼明秋水欲去愁睂淡逺峰　山万疉水千重一双蝴蝶梦能通都将泪作梅黄雨尽把情为柳絮风
　　前调【咏红梅】　　　　　　　　　　向子諲
　　江北江南雪未雕此花独步百花饶青枝可爱难为杏緑叶初无不是桃　多态度足风标蕊珠仙子醉红潮絶怜墅外横斜处似与芗林慰寂寥
　　前调【中秋前数夕待月新桥】　　　　　　　向子諲
　　驾月新成碧玉梁青天万里泻银潢广寒宫里无双树无热池边不尽香　承露液酿秋光直须一举累千觞不知丗路风波恶何似芗林气味长
　　前调【闰中秋】　　　　　　　　　　向子諲
　　明月光中与客期一年秋半两圎时姮娥得意为长计织女欢盟可恨迟　瞻玉兎倒琼彛追懐往事记新词浩歌且入沧浪去醉里归来冷不知
　　前调【赠曹端伯移守荆南】　　　　　　　　向子諲
　　赣上人人说故侯从来文采更风流题诗漫道三千号别酒须一百筹　乘画鹢衣轻裘又将春色过荆州合江绕岸垂杨柳总学歌睂叶叶愁
　　前调　　　　　　　　　　　　向子諲
　　几处秋千嬾不收花梢柳外出纤柔霞衣轻举疑奔月寳髻倾攲若坠楼　争缥缈鬭风流蜂儿蛱蝶共嬉游朝朝暮暮春风里惊落棃花未肯休
　　前调【梅】　　　　　　　　　　　叶梦得
　　不怕微霜防玉肌恨无流水照冰姿与君着意从头看初见今年第一枝　人醉后雪消时江南春色寄来迟使君尽是花前客莫怪殷勤为赋诗
　　前调【元夕】　　　　　　　　　　叶梦得
　　夹路行歌尽落梅篆烟香细袅寒灰云移碧海三山近月破中天九陌开　追乐事惜多才车声遥听走随雷十年梦断钧天奏犹记流霞醉后杯
　　前调【雨后湖上看落花】　　　　　　　　叶梦得
　　小雨初收报夕阳归云欲渡转横塘空回羽盖翻新影不见琼肌洗暗香　追落景弄微凉尚余残泪浥空牀祗应自有东风恨长遣啼痕破晩妆
　　前调【次韵观太湖】　　　　　　　　　叶梦得
　　兰空悲楚客秋旌旗谁见使君游凌云不隔三山路破浪聊凭万里舟　公欲去尚能留杯行到手未宜休新诗无物堪伦比愿探瑚出寳钩
　　前调【晚雨泛舟】　　　　　　　　　　叶梦得
　　天末残霞巻暮红波间时见没鳬翁斜风细雨家何在老矣生涯尽个中　惟此意与公同未须持酒祝牛宫傍人不解青蓑意犹説黄金寳带重
　　前调　　　　　　　　　　　　叶梦得
　　一曲青山映小池緑荷阴尽雨离披何人解识秋堪美莫为悲秋浪赋诗　携浊酒绕东篱菊残犹有傲霜枝一年好景君须记正是橙黄橘緑时
　　前调【豫章大阅】　　　　　　　　　　赵师侠
　　玉带红鞾供奉班裹头新样总宜男闹装鞍辔青骢马贴体衣裳紫窄衫　云鬓重黛睂弯内家妆束冠江南轻裘缓带风流帅锦绣丛中拥骑还
　　前调【揖翠晚望】　　　　　　　　　　赵师侠
　　榕叶阴阴未着霜浅寒犹试夹衣裳雾浓烟重遥山暗云淡天低去水长　风淅沥景凄凉乱鸦声里又斜阳孤防落处惊鸥鹭飞映书空鴈字行
　　前调【七夕】　　　　　　　　　　赵师侠
　　一叶惊秋风露清砌虫初听傍牎声人逢役鹊飞乌夜桥渡牵牛织女星　银汉淡暮云轻新蟾斜挂一钩明人间天上佳期处凉意还从过雨生
　　前调【湘江舟中】　　　　　　　　　　赵师侠
　　风定江流似镜平斜阳天外挂微明云归逺岫千山暝雾映疎林一抹横　渔火细钓丝轻黄尘扑扑谩争荣何时了却人间事泛宅浮家过此生
　　前调【丁已除夕】　　　　　　　　　　赵师侠
　　爆竹声中歳又除顿回和气满寰区春风解绿江南树不与人间染白须　残蜡烛旧桃符宁辞末后饮屠苏归欤幸有园林胜次第花开可自娯
　　前调【咏荼防三首】　　　　　　　　　赵长卿
　　弱质纤姿俪素妆水沉山麝郁幽香直疑姑射来天上要恼人间傅粉郎　简酿酒枕为囊更将风味胜糖霜肯如红紫空妖冶谩惹游蜂戏蝶忙
　　前调　　　　　　　　　　　　赵长卿
　　洗尽铅华不着妆一般眞色自生香飘飘何处凌波女故故相迎马上郎　寻谱牒发诗囊絶胜梅萼嫁冰霜故山寒食依然在勾引东坡旅兴忙
　　前调　　　　　　　　　　　　赵长卿
　　镂玉裁琼学靓妆不须沉水自然香好随梅蕊妆宫额肯似桃花误阮郎　羞傅粉薄香囊何劳傲雪与凌霜新来勾引无情眼为东风一晌忙
　　前调【送春】　　　　　　　　　　赵长卿
　　只惯娇痴不惯愁离情浑不挂睂头可怜恼尽尊前客却趁东风上小舟　眞个去不权留落花流水一春休自怜不及春江水随到滕王阁下流
　　前调　　　　　　　　　　　　赵长卿
　　新晴水暖藕花红烘人暑气晩来浓共携纤手桥东路杨柳青青一径风　深翠里艳香中双鸾初下蕊珠宫月笼粉面三更露凉透萧萧一梦中
　　前调【初夏试生衣书婉乡扇上】　　　　　　　赵长卿
　　牙领番腾一线红花儿新样喜相逢薄罗衫子轻笼雪削玉身材痩怯风　人易老恨难穷翠屏罗幌两心同旣无闲事萦怀抱莫把双蛾皱碧峰
　　前调【荼防】　　　　　　　　　　赵长卿
　　镂玉裁琼莫比香娉婷枝上殢春光风流别有千般韵割舍昏沉入醉乡　蜂共蝶尽干忙檀心知未肯寻常从来诗苦人消痩乞与幽牎富锦囊
　　前调【春暮】　　　　　　　　　　赵长卿
　　蜂蜜酿成花已飞海棠次第雨胭脂园林检防春归也只有萦风柳带垂　情黙黙恨依依可人天气日长时东风恰好寻芳去何事驰驱作别离
　　前调【对镜有感】　　　　　　　　　　赵长卿
　　睡觉扶头听晓钟隔帘花雾湿香红翠揺钿砌梧桐影暖透罗芍药风　闲对影记曽逢画睂临镜霎时同相思己有无穷恨忍见孤鸾宿镜中
　　前调　　　　　　　　　　　　赵长卿
　　緑水澄江得胜游浪平风软称轻舟尊前我易伤前事柳外人谁独倚楼　空感慨惜风流风流赢得谩多愁愁多着甚销磨得莫怪安仁鬓早秋
　　前调　　　　　　　　　　　　赵长卿
　　一曲清歌金缕衣巧传心事有谁知自从别后难相见空解题红寄好诗　忆携手过堦墀月笼花影半明时玉钗头上轻轻颤揺落钗头豆蔻枝
　　前调　　　　　　　　　　　　赵长卿
　　寳篆龙煤烧欲残细听铜漏已更防纱牎斜月移梅影特地笼灯仔细看　幽梦断旧盟寒那时屈曲小屏山风光得似而今否肯把花枝作等闲
　　前调　　　　　　　　　　　　朱敦儒
　　检尽厯头冬又残爱他风雪耐他寒拖条竹杖家家酒上个篮舆处处山　添老大转痴顽谢天敎我老来闲道人还了鸳鸯债纸帐梅花醉梦间
　　前调　　　　　　　　　　　　曽　觌
　　桃李飘零春已深可怜轻负惜花心尊前赖有红千疉牎外休惊緑满林　灯灼灼醉沉沉笙歌丛里酒频斟留欢且莫匆匆去怅望春归何处寻
　　前调　　　　　　　　　　　　侯　寘
　　万防胭脂落日烘坐间酒满散微红谁敎艳质撩潘鬓生怕朝云逐楚风　寻画烛照芳容夜深两行锦灯笼朱唇翠袖休凝竚几许春情睡思中
　　前调　　　　　　　　　　　　侯　寘
　　蜀锦吴绫翦染成东皇花令一番新风帘不碍寻巢燕雨叶偏禁鬬草人　非病酒不关春恨如芳草思连云西楼角畔双桃树几许浓苞等露匀
　　前调【赏芍药】　　　　　　　　　　侯　寘
　　梦想当年姚魏家尊前重见旧时花双檠分焰交红影四座春回粲晩霞　杯潋滟帽攲斜夜深絶艳愈清佳天明肯逐行云去更着重重翠幕遮









　　御选歴代诗余巻二十七
　　钦定四库全书
　　御选歴代诗余巻二十八目録【五十五字】
　　鹧鸪天【下】
　　辛弃疾【三十首】
　　范成大【三首】
　　陈三聘【三首】
　　张孝祥【七首】
　　程垓
　　朱熹【二首】
　　张震
　　赵彦端【四首】
　　姜夔【二首】
　　陆游【二首】
　　陈亮
　　许棐
　　严仁【三首】
　　卢祖皋【二首】
　　髙观国【二首】
　　史逹祖
　　洪瑹
　　卢炳【二首】
　　黄升【二首】
　　吴文英【二首】
　　陈允平
　　周密【二首】
　　张炎
　　石孝友【七首】
　　李肩吾
　　赵君举
　　汪元量
　　葛长庚
　　无名氏【二首】
　　李清照
　　朱淑眞
　　刘鼎臣妻
　　聂胜琼
　　朱秋娘
　　蔡松年【二首】
　　刘仲尹【三首】
　　赵可【二首】
　　韩玉
　　党怀英
　　刘着
　　李宴
　　段克已【二首】
　　段成已【二首】
　　元好问【十首】
　　李冶
　　冯子振
　　张翥
　　无名氏
　　吴子孝
　　沈周【二首】
　　文征明【五首】
　　杨愼【二首】
　　袁黄
　　俞彦
　　张綖【二首】
　　杨宛




　　御选歴代诗余巻二十八目録
　　钦定四库全书
　　御选歴代诗余巻二十八【五十五字】
　　司经局洗马掌局事兼翰林院修撰加二级【臣】王奕清奉防校刋
　　鹧鸪天【下】
　　鹧鸪天【别司马汉章大监】　　　　　　　辛弃疾
　　聚散匆匆不偶然三年歴徧楚山川但将痛饮酬风月莫放离歌入管弦　萦緑带防青钱东湖春水碧连天明朝放我东归去后夜相思月满船
　　前调　　　　　　　　　　　　辛弃疾
　　晩日寒鸦一片愁柳塘新緑却温柔若敎眼厎无离恨不信人间有白头　肠已断泪难收相思重上小红楼情知已被云遮断频倚防干不自由
　　前调　　　　　　　　　　　　辛弃疾
　　陌上柔桑破嫩芽东邻蚕种已生些平冈细草鸣黄犊斜日寒林防暮鸦　山逺近路横斜青旗沽酒有人家
　　城中桃李愁风雨春在溪头荠菜花
　　前调　　　　　　　　　　　　辛弃疾
　　扑面征尘去路遥香篝渐觉水沉销山无重数周遭碧花不知名分外娇　人歴歴马萧萧旌旗又过小红桥愁边剩有相思句揺断吟鞭碧玉梢
　　前调　　　　　　　　　　　　辛弃疾
　　唱彻阳关泪未干功名余事且加餐浮天水送无穷树带雨云埋一半山　今古恨几千般只今离合是悲欢江头未是风波恶别有人间行路难
　　前调【鹅湖道中】　　　　　　　　　　辛弃疾
　　一榻清风殿影凉涓涓流水响回廊千章云朩钩辀叫十里溪风防防香　冲急雨趁斜阳山园细路转微茫倦途却被行人笑只为林泉有厎忙
　　前调【鹅湖归病起作】　　　　　　　　　辛弃疾
