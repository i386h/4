<!-- { "loadSidebar": true } -->
　　前调【秋日泊汉江口】　　　　　　　　　张　綖
　　江上凉飔清绪燠片云消尽明团玉水色山光相与緑烟树簇移舟旋傍渔灯宿　风外何人吹紫竹梦中听是飞鸾曲叶落枫林声簌簌幽兴触明朝相约骑黄鹄
　　前调　　　　　　　　　　　　周　用
　　冷薄衣罗官署晓丝丝雨脚青梅小黒发镜中知渐少渔家傲江湖白浪迷鸥鸟　借问天公何太巧暗将歳月催人老厎事放衙今日早人传道家乡三月书来了
　　前调　　　　　　　　　　　　王锡爵
　　芦荻萧萧秋正晩小舟移处沙汀浅藕嫩鱼肥莼更软新酒暖妻儿列坐周船板　明月满江风似翦夜寒添着蓑衣短漫酌缓斟知几盌星斗转一声横笛青山逺
　　前调【渔父】　　　　　　　　　　张大烈
　　碧峰耸翠清江绕一缕垂丝天际渺觅得鲈鱼随返櫂归来了穉子收竿开口笑　擎杯明月来相照水光映彻黄昏晓醉眠忽听飞鸿嘹清梦窕明朝依旧沧浪钓
　　前调　　　　　　　　　　　　吴　易
　　鹦鹉洲前天似水鳯凰池上山横翠短艇轻纶随处檥秋似洗玉醅金蕊银丝鲙　泽畔三闾醒与醉芦漪伍子歌和泪苦恨英雄成底事烟月里笛声吹彻鳌鱼睡
　　前调　　　　　　　　　　　【明媛】徐　媛
　　板扉小隐青溪曲夜月罗浮花覆屋木笼戛戛揺生谷庄田熟桔槹悬向茅檐宿　青山一片芙蓉簇林皋逸韵飘横竹逺浦轻帆低几幅浓睡足笑看小妇琼鬟緑
　　前调【又一体】　　　　　　　　　杜安世
　　疎雨才収淡净天微云绽处月婵娟寒鴈一声人正逺添幽怨那堪往事思量徧　谁道绸缪两意坚水萍风絮不相縁舞鉴鸾膓虗寸断芳容变好将憔悴教伊见

　　御选歴代诗余巻四十二
　　钦定四库全书
　　御选歴代诗余巻四十三目录【起六十三字至六十六字】
　　鳯衔杯【又一体】
　　柳永【二首】
　　别怨
　　赵长卿
　　怜薄命
　　戴复古妻
　　定风波【又一体】
　　孙光宪
　　甘州徧
　　毛文锡
　　青玉案
　　李孝光
　　风中柳
　　刘因
　　陈继儒
　　钱继章
　　行香子
　　许古
　　侍香金童
　　蔡伸
　　赵长卿
　　前调【又一体】
　　梁寅
　　钿带长中腔
　　万俟雅言
　　辊绣毬
　　赵长卿
　　黄钟乐
　　魏承班
　　瑞鹧鸪【又一体】
　　晏殊【二首】
　　柳永【二首】
　　握金钗
　　吕渭老【二首】
　　品令【又一体】
　　周紫芝
　　吕渭老
　　献衷心
　　欧阳炯
　　醉春风
　　赵鼎
　　赵与仁
　　王微
　　缑山月
　　梁寅
　　殢人娇
　　毛滂【二首】
　　向子諲
　　李清照
　　麦秀两岐
　　和凝
　　感皇恩【又一体】
　　赵长卿
　　解佩令
　　蒋捷
　　淡黄柳
　　姜夔
　　张炎
　　酷相思
　　程垓
　　转调踏莎行
　　曽觌
　　喝火令
　　黄庭坚
　　青玉案【又一体】
　　黄知命
　　毛滂【二首】
　　吕渭老
　　黄公度
　　王炎
　　史达祖
　　沈端节
　　张炎
　　顾德辉
　　吴宽
　　文征明
　　陈子龙
　　前调【又一体】
　　赵长卿【二首】
　　张大烈
　　卖花声
　　陆游
　　孙氏
　　黄裳
　　朱灏
　　王微
　　感皇恩【又一体】
　　汪莘
　　党懐英
　　解佩令【又一体】
　　王庭珪
　　史达祖
　　玉梅令
　　姜夔
　　锦纒道
　　宋祁
　　庆春泽
　　张先【二首】
　　厌金杯
　　贺铸
　　品令【又一体】
　　黄庭坚
　　垂丝钓
　　周邦彦
　　杨无咎【二首】
　　赵彦端【二首】
　　陈亮
　　方千里
　　吴文英
　　声声令
　　无名氏
　　看花回
　　柳永












　　御选歴代诗余巻四十三目录
　　钦定四库全书
　　御选歴代诗余巻四十三【起六十三字至六十六字】
　　司经局洗马掌局事兼翰林院修撰加二级【臣】王奕清奉旨校刋
　　鳯衔杯
　　【又一体双调六十三字】
　　鳯衔杯　　　　　　　　　　　柳　永
　　有美瑶卿能染翰千里寄小诗长简想初襞苔牋旋挥翠管红窗畔渐玉箸银钩满　锦囊收犀轴巻常珍重小斋吟翫更寳若珠玑置之懐袖时时看似频见千娇面
　　前调　　　　　　　　　　　　柳　永
　　追悔当初辜深愿经年价两成幽怨任越水吴山似屏如幛堪游翫奈独自慵擡眼　赏烟花听弦管图欢笑转加肠断纵时展丹青强拈书信频频看又争似亲相见
　　别怨
　　【双调六十三字各本止传赵长卿一首但咏本意或系词题而非词调然无可考证】
　　别怨　　　　　　　　　　　　赵长卿
　　骄马频嘶晓霜浓寒色侵衣鳯帷私语处翻成离怨不胜悲更与丁寜嘱后期　素约谐心事重来了比看相思如何见得明年春事浓时稳乗金腰褭来烂醉玉东西
　　怜薄命
　　【双调六十三字止戴复古妻一首以第二句为调名也】
　　怜薄命　　　　　　　　　　戴复古妻
　　惜多才怜薄命无计可留汝揉碎花笺忍写断膓句道傍杨柳依依千丝万缕抵不住一分愁绪　指月盟言不是梦中语后回君若重来不相忘处把杯酒浇奴坟土
　　定风波
　　【又一体双调六十三字】
　　定风波　　　　　　　　　　　孙光宪
　　帘拂疎香断碧丝泪衫还滴绣黄鹂上国献书人不在凝黛晩庭又是落红时　春日自长心自促翻覆年来年去负前期应是秦云兼楚雨留住向花枝夸说月中枝
　　甘州徧
　　【亦是六州歌头之一双调六十三字】
　　甘州徧　　　　　　　　　　　毛文锡
　　春光好公子爱闲游足风流金鞍白马雕弓寳劒红缨锦韂出长秋　花蔽膝玉衔头寻芳逐胜欢宴丝竹不曽休美人唱揭调是甘州醉红楼尧年舜日乐圣永无忧
　　青玉案
　　【本张衡四愁诗语一名一年春双调六十三字】
　　青玉案　　　　　　　　　　　李孝光
　　儿童齐唱民安作问底事来何暮酷似当年亷叔度春风千里緑到棠阴处　玉壶清贮金茎露翻向人间作霖雨今日东瓯成乐土清都虎豹借恂无计衮职须君补
　　风中柳
　　【双调六十四字】
　　风中柳【饮仙亭留宿】　　　　　　　　刘　因
　　我本渔樵不是白驹空谷对西山悠然自足北窗疎竹南窗丛菊爱邨居数间茅屋　风烟草屦满意一川平绿问前溪今朝酒熟幽禽歌曲清泉琴筑欲归来故人留宿
　　前调　　　　　　　　　　　　陈继儒
　　燕燕于飞补葺旧巢堪宿草庵寛何须华屋水儿一曲山儿一幅翠微中须睂皆緑　拄杖敲门有客来看修竹但家常园蔬谿防菊花酒足松花饭熟日三竿圗些清福
　　前调　　　　　　　　　　　　钱继章
　　一防遥钟渐觉霜披岩谷松尖影染成山足茶烟依竹篆烟依菊纸糊窗半间茅屋　散发披襟有客来观谿绿恰痛饮读骚初熟清讴非曲短吟非筑爱羣公寤言歌宿
　　行香子
　　【双调六十四字】
　　行香子　　　　　　　　　　　许　古
　　秋入鸣皋爽气飘萧挂衣冠初脱尘劳窗间岩岫看尽昏朝夜山低晴山近晓山髙　细数闲来几处邨醪醉模糊信手挥毫等闲陶写问甚风骚乐因循能潦倒也逍遥
　　侍香金童
　　【双调六十四字】
　　侍香金童　　　　　　　　　　蔡　伸
　　寳马行春缓辔随油壁念一瞬韶光堪重惜还是去年同醉日客里情懐倍添凄恻　记南城锦迳名园曾徧歴更柳下人家似织此际凭栏愁脉脉满目江山暮云空碧
　　前调　　　　　　　　　　　　赵长卿
　　一种春光占断东君惜算秾李韶华争并得粉腻酥融娇欲滴端的尊前旧曾相识　向夜防酒醒霜浓寒又力但与氷姿添夜色绣幕银屏人寂寂只许刘郎暗传消息
　　前调【又一体】　　　　　　　　　　梁　寅
　　寳台蒙绣瑞兽髙三尺玉殿无风烟自直迤逦传杯盈绮席苒苒菲菲断处凝碧　是龙涎鳯髓恼人情意极想韩寿风流应暗识去似彩云无处觅惟有多情袖中留得
　　钿带长中腔
　　【双调六十四字】
　　钿带长中腔　　　　　　　　万俟雅言
　　簇真香似风前拆麝嚢嫩紫轻红间鬭异芳风流富贵自觉兰蕙荒独占蘂珠春光　绣结流苏密致魂梦悠飏气融液散满洞房朝寒料峭殢娇不易当着意要得韩郎
　　辊绣毬
　　【双调六十四字】
　　辊绣毬　　　　　　　　　　　赵长卿
　　流水奏鸣琴风月净天无星斗翠岚堆里苍岩深处满林霜腻暗香冻了那禁频嗅　马上再三回首因记省去年时候十分全似那人风韵柔腰弄影氷腮退做成清痩
　　黄钟乐
　　【双调六十四字】
　　黄钟乐　　　　　　　　　　　魏承班
　　池塘烟暖草萋萋惆怅闲宵含恨愁坐思堪迷遥想玉人情事逺音容浑似隔桃溪　偏记同欢秋月低帘外论心花畔和醉暗相携何事春来人不见梦魂长在锦江西
　　瑞鹧鸪
　　【又一体双调六十四字与前体之同七言律诗者迥别】
　　瑞鹧鸪【红梅】　　　　　　　　　晏　殊
　　越娥红泪泣朝云越梅从此学妖颦腊月初头庾岭繁开后特染姸华赠世人　前溪昨夜深深雪朱顔不掩天眞何时驿使西归寄与相思客一枝新报道江南别様春
　　前调　　　　　　　　　　　　晏　殊
　　江南残腊欲归时有梅红亚雪中枝一夜前邨间破瑶英拆端的千花冷未知　丹靑改様匀朱粉雕梁欲画犹疑何妨与向冬深密种秦人路夹仙溪不待夭桃客自迷
　　前调　　　　　　　　　　　　柳　永
　　天将奇艶与寒梅乍惊繁杏腊前开暗想花神巧作江南信鲜染胭脂细翦裁　寿阳妆罢无端饮凌晨酒入香腮恨听烟坞深中谁恁吹羌笛逐风来綘雪纷纷落翠苔
　　前调　　　　　　　　　　　　柳　永
　　三吴嘉景古风流渭南往歳忆来游西子方来越相功成去千里沧波一叶舟　至今无限盈盈者尽来拾翠芳洲最好簇簇寒林遥认南朝画晩烟收三两人家古渡头
　　握金钗
　　【双调六十四字】
　　握金钗　　　　　　　　　　　吕渭老
　　风日困花枝晴蜂自相趁晩来红浅香尽整顿腰肢晕残粉弦上语梦中人天外信　青杏巳成双新尊荐樱笋为谁一和销损数着佳期又不稳春去也怎当他清昼永
　　前调　　　　　　　　　　　　吕渭老
　　向晩小妆匀明窗倦裁翦见花清泪遮眼开尽繁花又春晩心下事比年时都较嬾　蝴蝶入帘飞莺声似簧啭见来无计拘管心似芭蕉乍舒展归去也夕阳斜红满院
　　品令
　　【又一体双调六十四字】
　　品令【九日寓居】　　　　　　　　　　周紫芝
　　霜蓬零乱笑绿鬓光阴晩紫茰时节小楼长醉一川平逺休说龙山佳防此情不浅　黄花香满记白苎吴歌软如今却向乱山丛里一枝重看对着西风搔首为谁肠断
　　前调　　　　　　　　　　　　吕渭老
