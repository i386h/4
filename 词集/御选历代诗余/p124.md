<!-- { "loadSidebar": true } -->
　　雪压梅梢金袅栁丝轻展锦官春早乍风和日暖华茵翠辂九陌绮罗香满连空灯火满城箫管　月射西楼更交光照夜宴万人拥路指鼇山共看花旗翠防到处朱帘髙巻归时常是漏残银箭
　　前调【钱塘元夕】　　　　　　　　　　汪元量
　　一片风流今夕与谁同乐月台花馆慨尘埃漠漠豪华荡尽只有青山如洛钱唐依旧潮生潮落　万防灯光羞照舞钿歌箔玉梅消痩恨东皇命薄昭君泪流手撚琵琶弦索离愁聊寄画楼哀角
　　前调【蝶】　　　　　　　　　　　刘　基
　　为问韩凭何事化为蝴蝶妒风羞雨一身轻似叶园林昼永丽日晴烟相接舞回栁眼拍翻花頬　殢粉迷香困酣犹自未惬鉏云深处更愁浓露浥何况素秋枝上晓霜披鬛秪应无奈翠消红歇
　　风入松
　　【又一体双调七十四字】
　　风入松　　　　　　　　　　　晏几道
　　栁隂庭院杏梢墙依旧巫阳凤箫已逺青楼在水沉难复暖前香临镜舞鸾离照倚筝飞雁辞行　坠鞭人意自凄凉泪眼回肠断云残雨当年事到如今几处难忘两袖晓风花陌一帘夜月兰堂
　　前调　　　　　　　　　　　　晏几道
　　心心念念忆相逢别恨谁浓就中懊恼难处是擘钗分钿匆匆却似桃源路失落花空记前踪　彩牋书尽浣溪红深意难通强欢殢酒圗消遣到醒来愁闷还重若是初心未改多应此意湏同
　　前调　　　　　　　　　　　　周紫芝
　　禁烟过后落花天无奈轻寒东风不管春归去共残红飞上秋千看尽天涯芳草春愁堆在防干　楚江横断夕阳邉无限青烟旧时云去今何处山无数栁涨平川与问风前回雁甚时吹过江南
　　前调【舟泛潇湘】　　　　　　　　　　赵师侠
　　溪山佳处是湘中今古言同平林逺岫浑如画更渔村返照斜红两岸荻风防防一江秋水溶溶　苍崖石壁景尤雄人自西东利名汩没黄尘里又那知清胜无穷何日轻舠蓑笠持竿独钓西风
　　前调　　　　　　　　　　　　曹　冠
　　瑶烟敛散媚晴空云淡竒峰澄江金斗平波面扁舟载蓑笠渔翁髣髴辋川圗上依稀苕霅溪中　舂鉏掠水浪花重飞傍芦丛绮霞斜映征鸿影供吟毫佳景无穷顿起骑鲸游兴泠然独御清风
　　前调　　　　　　　　　　　　陆　游
　　十年裘马锦江濵酒隐红尘万金选胜莺花海倚踈狂驱使青春吹笛鱼龙尽出题诗风月俱新　自怜华髪满纱巾犹是官身凤栖常记当年语问浮名何似身亲欲寄吴牋说与这回真个闲人
　　前调　　　　　　　　　　　　谢　懋
　　老来常忆少年狂宿粉栖香自怜独得东君意有三年窥宋东墙笑舞落花红影醉眠芳草斜阳　事随春梦去悠扬休教思量近来眼底无姚魏有谁更管领年芳换得河阳衰鬓一帘烟雨梅黄
　　前调　　　　　　　　　　　　髙观国
　　巻帘日日恨春隂寒食新晴马蹄只向南山去长桥爱花栁多情红外风娇日暖翠邉水秀山眀　杜郎歌酒过平生到处蓬瀛醉魂不入重城晚秾欢寄桃叶桃根绣被嫩寒清晓莺声唤醒春酲
　　前调【闻邻女吹笛】　　　　　　　　　髙观国
　　粉娇曾隔翠帘看横玉声寒夜深不管柔荑冷樱朱度香喷云鬟霜月揺揺吹落梅花簌簌惊残　萧郎且放凤箫闲何处骖鸾静聴三弄霓裳罢魂飞断愁里闗山三十六宫天近念奴却在人间
　　前调【茉莉花】　　　　　　　　　　史达祖
　　素馨跗萼太寒生多翦春氷夜深緑雾侵凉月照晶晶花叶分眀人卧碧纱防净香吹雪练衣轻　频伽衔得堕南薫不受纎尘若随荔子华清去定空埋身外芳名借重玉炉沈炷起予石鼎汤声
　　前调　　　　　　　　　　　　韩　淲
　　小楼春映逺山横緑徧髙城望中一片斜阳静更萋萋芳草还生霏雨冷烟寒食落花飞絮清眀　数声弦管忍重聴犹带微酲问春何事春将老春不语春恨难平莫把风流时节都归闲淡心情
　　前调【冬至】　　　　　　　　　　李肩吾
　　霜风连夜做冬晴晓日千门香葭暖透黄钟管正玉台彩笔书云竹外南枝意早数花开对清尊　香闺女伴笑轻盈倦绣停鍼花甎一线添红影看从今迤逦新春寒食相逢何处百单五个黄昏
　　前调　　　　　　　　　　　　赵闻礼
　　麴尘风雨乱春晴花重寒轻珠帘巻上还重下怕东风吹散歌声棋倦杯倾昼永粉香花艳清眀　十分无处着闲情来觅娉婷蔷薇误罥寻春袖倩柔荑为补香痕苦恨啼鹃惊梦何时翦烛重盟
　　前调【又一体】　　　　　　　　　　王廷相
　　秋风瑟瑟送年华揺落緫堪嗟登髙不尽茱茰盏分眀孤负黄花休恨山长水阔不妨梦里还家　江湖日日老蒹葭雁满平沙浮云遮断来时路路迷离难问仙槎空采蘅香满袖凭谁寄向天涯

　　御选歴代诗余巻四十七
　　钦定四库全书
　　御选歴代诗余巻四十八目録【起七十四字至七十六字】
　　河满子【又一体】
　　毛熙震【二首】
　　晏几道【二首】
　　张先
　　苏轼
　　杜安世【二首】
　　孙洙
　　张草
　　沈士铣
　　前调【又一体】
　　毛滂
　　临江仙【又一体】
　　栁永【二首】
　　剔银灯
　　杜安世
　　金钱子
　　刘基
　　碧牡丹
　　晏几道
　　解蹀躞
　　周邦彦
　　杨无咎
　　方千里
　　吴文英
　　陈允平
　　诉衷情近
　　栁永【二首】
　　前调【又一体】
　　沈宗塙
　　前调【又一体】
　　晁补之
　　碧牡丹【又一体】
　　张先
　　晁补之【二首】
　　风入松【又一体】
　　吴文英
　　戈止
　　长生乐
　　晏殊
　　下水船
　　黄庭坚
　　贺铸
　　前调【又一体】
　　晁补之
　　蕊珠闲【又一体】
　　赵彦端
　　越溪春
　　吴子孝
　　番枪子
　　韩玉
　　李献能
　　剔银灯【又一体】
　　毛滂
　　御街行
　　晏几道【二首】
　　张先
　　栁永
　　晁补之【二首】
　　王安中
　　辛弃疾
　　婆罗门引
　　曹组
　　蔡伸
　　辛弃疾【三首】
　　吴文英
　　李宴
　　元好问
　　李俊民
　　张翥
　　荔支香【又一体】
　　栁永
　　周邦彦
　　方千里
　　杨泽民
　　吴文英【二首】
　　陈允平
　　于飞乐【又一体】
　　毛滂【三首】
　　离亭宴【又一体】
　　张先
　　越溪春【又一体】
　　欧阳修
　　下水船【又一体】
　　晁补之
　　风入松【又一体】
　　侯寘【二首】
　　于国寳
　　吴文英【三首】
　　蒋捷
　　周宻
　　张炎【十二首】

　　御选歴代诗余巻四十八目録
　　钦定四库全书
　　御选歴代诗余巻四十八【起七十四字至七十六字】
　　司经局洗马掌局事兼翰林院修撰加二级【臣】王奕清奉旨校刋
　　河满子
　　【又一体双调七十四字】
　　河满子　　　　　　　　　　　毛熙震
　　寂寞芳菲暗度嵗华如箭堪惊缅想旧欢多少事转添春思难平曲槛丝垂金栁小牎弦断银筝　深院空闻燕语满园闲落花轻一片相思休不得忍教长日愁生谁见夕阳孤梦觉来无限伤情
　　前调　　　　　　　　　　　　毛熙震
　　无语残妆淡薄含羞亸袂轻盈几度香闺眠过晓绮牎疎日微眀云母帐中偷惜水晶枕上初惊　笑靥嫩疑花坼愁眉翠敛山横相望只教添怅恨整鬟时见纎琼独倚朱扉闲立谁知别有深情
　　前调　　　　　　　　　　　　晏几道
　　对镜偷匀玉筯背人学写银钩红豆系谁罗带角心情正着春逰那日杨花陌上多时杏子墙头　眼底闗山无奈梦中云雨空休问看几许怜才意两蛾藏尽离愁难此回肠断终须锁定红楼
　　前调　　　　　　　　　　　　晏几道
　　緑绮琴中心事齐纨扇上时光五陵年少浑薄幸轻如曲水飘香夜夜魂销梦峡年年泪尽啼湘　归雁行邉逺字惊鸾舞处离肠蕙楼多少铅华在从来错倚红妆可羡邻姬十五金钗早嫁王昌
　　前调【泛湖夜归】　　　　　　　　　　张　先
　　溪女送花随处沙鸥避乐分行逰舸已如圗障里小屏犹画潇湘人面新生酒艳日痕更欲春长　衣上交枝鬬色钗头比翼相双片叚落霞眀水底风纹时动妆光賔从夜归无月千灯万火湖塘
　　前调【湖州作】　　　　　　　　　　苏　轼
　　见说岷峨凄怆旋闻江汉澄清但觉秋来归梦好西南自有长城东府三人最少西山八国初平　莫负花溪纵赏何妨药市微行试问当垆人在否空教是处闻名唱着子渊新曲应须分外含情
　　前调　　　　　　　　　　　　杜安世
　　细雨裛开红杏新妆粉面鲜眀东君何事教来早更无緑叶同荣独倚青楼吟赏目前无限轻盈　薄命不依防槛髙情或占郊坰清香繁艳真堪重枉教寂寞雕零相次牡丹芍药王孙谁道多情
　　前调　　　　　　　　　　　　杜安世
　　栁嫩不禁揺动梅残尽任飘零雨余天气来深院向阳纎草重青寂寞小桃初绽两三枝上红英　又见云中归雁嗈嗈断续和鸣年年依旧无情绪镇常冷落银屏不语闲寻徃事微风频动帘旌
　　前调　　　　　　　　　　　　孙　洙
　　怅望浮生急景凄凉寳瑟余音楚客多情偏怨别碧山逺水登临目送连天衰草夜防几处踈砧　黄叶无风自落秋云不雨长隂天若有情天亦老揺揺幽恨难禁惆怅旧欢如梦觉来无处追寻
　　前调【中秋】　　　　　　　　　　张　草
　　月破秋寒洒背霜沾露影侵牀铁笛几声今夜起记来曲子霓裳孤杵响聴画角吹笳人梦潇湘　铅水漱如青泪江枫倩似红妆啼雁半行芦荻老晶晶波下横塘徃事思量一夜朝来直却廻肠
　　前调　　　　　　　　　　　　沈士铣
　　断雨残云意绪时时飞绕天涯纎指思将幽恨写背人搊碎琵琶忆昔楼中燕子十年坐掷风华　暗水通流曲径秋千影弄平沙半榻桐花香换夕梦魂知落谁家炙得一牎新碧日光重上溪纱
　　前调【又一体】　　　　　　　　　　毛　滂
　　急雨初収珠防云峰巉絶天半辘轳金井巻甘冽帘外翠隂遮徧波翻水精重帘秋在琉璃双簟　漏永流光缓缓未放崦嵫晼晚红荷緑芰暮天好小宴水亭风馆云乱香喷寳鸭月冷钗横玉燕
　　临江仙
　　【又一体双调七十四字】
　　临江仙　　　　　　　　　　　栁　永
　　渡口向晩乘痩马陟崇冈西郊又送秋光对暮山横翠衬残叶飘黄凭髙念逺素景楚天无处不凄凉　香闺别来无信息云愁雨恨难忘指凤城归路但烟水茫茫凝情望断泪眼尽日独立斜阳
　　前调　　　　　　　　　　　　栁　永
　　上国去客停飞盖促离筵长安古道緜緜见岸花啼露对堤栁愁烟物情人意向此触目无处不凄然　醉拥征骖犹竚立盈盈泪眼相看况绣帏人静更山馆春寒今宵怎向漏永顿成两处孤眠
　　剔银灯
　　【双调七十四字宋毛滂自制此调赋侑歌者以词中频剔灯语名之但毛词多一字此则后人所损也】
　　剔银灯　　　　　　　　　　　杜安世
