<!-- { "loadSidebar": true } -->
　　前调　　　　　　　　　　　　欧阳修
　　小庭春老碧砌红萱草长忆小防闲共绕携手绿丛含笑　别来音信全乖旧期前事堪猜门掩日斜人静落花愁防青苔
　　前调　　　　　　　　　　　　晏几道
　　留人不住醉解兰舟去一櫂碧涛春水路过尽晓莺啼处　渡头杨柳青青枝枝叶叶离情此后锦书休寄画楼云雨无凭
　　前调　　　　　　　　　　　　晏几道
　　千花百草送得春归了拾翠人稀红渐少叶底杏青梅小　小琼闲抱琵琶雪香微透轻纱正好一枝娇艳当年独占韶华
　　前调　　　　　　　　　　　　晏几道
　　烟轻雨小紫陌香尘少谢客池塘生绿草一夜红梅先老　旋题罗带新诗重寻杨柳佳期强半春寒去后几番花信来时
　　前调　　　　　　　　　　　　晏几道
　　春云绿处又见归鸿去侧帽风前花满路冶叶倡条情绪　红楼桂酒新开曽携翠防同来醉弄影娥池水短箫吹落残梅
　　前调　　　　　　　　　　　　晏几道
　　波纹碧皱曲水清明后折得疎梅香满袖暗喜春红依旧　归来紫陌东头金钗换酒销愁柳影深深细路花梢小小层楼
　　前调　　　　　　　　　　　　晏几道
　　么弦写意意密弦声碎书得凤笺无限事犹恨春心难寄　卧听疎雨梧桐雨余淡月朦胧一夜梦魂何处那回杨叶楼中
　　前调　　　　　　　　　　　　晏几道
　　双纹彩袖笑捧金船酒娇妙如花轻似柳劝客千春长夀　艳歌更倚疎弦有情须醉尊前恰是可怜时候玉娇今夜初圆
　　前调　　　　　　　　　　　　晏几道
　　莲开欲徧一夜秋声转残绿断红香片片长是西风堪怨　莫愁家住溪边采莲心事年年谁管水流花谢月明昨夜兰船
　　前调【李阁使席】　　　　　　　　　　张　先
　　清歌逐酒醉脸鲜霞透樱小杏青寒食后衣换缕金轻绣　画堂新月朱扉严城夜鼓归迟细看玉人妆面春工不在花枝
　　前调　　　　　　　　　　　　张　先
　　青袍如草得意还年少马跃绿螭金络脑寒食乍临新晓　曲桥斜度鸾桥西园一片笙箫自欲賸留春住风光无奈飘飘
　　前调　　　　　　　　　　　　苏　轼
　　清淮浊汴更在江西岸红斾到时黄叶乱霜入梁王故苑　秋原何处携壶停骖访古踟蹰双庙遗风尚在漆园傲吏应无
　　前调　　　　　　　　　　　　黄庭坚
　　黄花当户已觉秋容暮云梦南州逢笑语心在歌边舞处　使君一笑睂开新晴照酒尊来且乐尊前现在休思走马章台
　　前调　　　　　　　　　　　　黄庭坚
　　春归何处寂寞无行路若有人知春去处唤取归来同住　春无踪迹谁知除非问取黄鹂百啭无人能解因风吹过蔷薇
　　前调　　　　　　　　　　　　晁补之
　　炎天畏景午漏那堪永何苦相仍愁簿领短壑清溪牵兴　瑶台月下曽逢何由却覩冰容一笑为驱烦暑故人元是清风
　　前调　　　　　　　　　　　　晁补之
　　寒风鴈度声向千门去也到文闱校文处也到文君绣户　背灯解带魂惊长安此夜秋声早是夜寒不寐五更风雨无情
　　前调　　　　　　　　　　　　陈师道
　　秋声殷地叶叶无留意冰簟流光团扇坠惊起双栖燕子　夜堂帘合廻廊风帷吹乱凝香卧看一庭明月晓寒不耐初凉
　　前调　　　　　　　　　　　　陈师道
　　秋光烛地帘幕生秋意露叶翻风惊鹊坠暗落青林红子　微行声断长廊熏炉衾换生香灭烛却延明月揽衣先怯微凉
　　前调　　　　　　　　　　　　李　豸
　　落梅呜咽黯淡城头月吹满江天惊梦蝶唤起画楼伤别　帘风轻触银钩梧桐玉露新秋底事琐牎深夜素娥常伴人愁
　　前调【橘】　　　　　　　　　　　李之仪
　　西江霜后万防縇晴昼璀璨寄来光欲溜正值文君病酒　画屏斜倚牎纱睡痕犹带朝霞为问清香韵絶何如解语梅花
　　前调　　　　　　　　　　　　李之仪
　　萧萧风叶似与更声接欲寄明珰非为怯梦断兰舟桂楫　学书只写鸳鸯却应无奈愁肠安得一双飞去春风芳草池塘
　　前调　　　　　　　　　　　　李之仪
　　仙家庭院红日看看晚一朶梅花挨枕畔玊指几回拈看　拥衾不比寻常天涯无限思量看了又还重嗅分明不为清香
　　前调【千叶芝】　　　　　　　　　　毛　滂
　　镂烟翦雾鞢无层数苜蓿青深烦雪兔引到祥华开处　仙人手翳朝阳清都绛阙相将来覆东封翠辇好遮化日舒长
　　前调【绛河清三首】　　　　　　　　　毛　滂
　　绛河千歳一照升平事万里青铜开碧霁俯见南山晚翠　绀寒不翅湘酃清于练静江澄流向万年觞里玊波可但如渑
　　前调　　　　　　　　　　　　毛　滂
　　银河秋浪遥出昆仑上忽变澄澜添碧涨可道升平无象　黄云浊雾初开荣光休气徘徊试觅当时五老金泥玊检将来
　　前调　　　　　　　　　　　　毛　滂
　　天连翠潋九折玻瓈软回挽金堤清宛转疑是蓬莱清浅　吾君欲济如何唐虞风顺无多自有松舟桂楫一帆三代同波
　　前调【太师生辰】　　　　　　　　　　毛　滂
　　娟娟月满冉冉梅花暖春意初长寒力浅渐拟芳菲满眼　当时吉梦重重间生天子三公付与人间桃李年年管领春风
　　前调【月夕小酌娑罗花下】　　　　　　　　毛　滂
　　云峰秀叠露冷瑠璃叶北畔娑罗花弄雪香度小桥淡月　与君蹋月寻花玉人双捧流霞吸尽杯中花月仙风相送还家
　　前调【元夕】　　　　　　　　　　毛　滂
　　东风桂影低拂姮娥镜镜里妆寒酥粉莹越恁十分端正　素光行处随人柳边照见青春一片笙箫何处花隂定有遗簪
　　前调【春兰】　　　　　　　　　　毛　滂
　　曲房青琐浅笑樱桃破睡起三竿红日过冷了沉香残火　东风偏管伊家剰敎递与秾华谁送一怀春思玉台燕拂菱花
　　前调【送贾耘老盛德常还郡】　　　　　　　毛　滂
　　杏花时候庭下双梅痩天上流霞凝碧袖起舞与君为寿　两桥风月同来东堂且没尘埃烟艇何时重理更凭风月相催
　　前调【烛下见花】　　　　　　　　　　毛　滂
　　风揺灺烬吹下桃花影醉倒碧铺眠碎锦谁伴香迷酒凝　少年不解辜春年来减尽春心犹下绣帘遮定不敎风雨侵凌
　　前调　　　　　　　　　　　　毛　滂
　　杯深莫厌强看桃花面记得阳和初一线便恁芳菲满眼　明年春色重来东堂花为谁开我在芦花深处钓矶雨绿莓苔
　　前调　　　　　　　　　　　　毛　滂
　　锦屛夜夜绣被熏兰麝帐卷芙蓉长不下垂尽银台蜡灺　脸痕微着流霞瞢腾越恁秾华破睡半残妆粉月随雪到梅花
　　前调　　　　　　　　　　　　赵令畤
　　春风依旧着意隋堤柳搓得鹅儿黄欲就天气清明时候　去年紫陌青门今宵雨魄云魂断送一生憔悴能消几个黄昏
　　前调　　　　　　　　　　　　王安国
　　留春不住费尽莺儿语满地残红宫锦汚昨夜南园风雨　小怜初上琵琶晓来思绕天涯不肯画堂朱户春风自在杨花
　　前调【应制】　　　　　　　　　　王　观
　　宜春小苑处处花开满学得红妆红要浅催上金车要看　君王曲宴瑶池小舟掠水如飞夺得锦标归去匆匆不惜罗衣
　　前调【咏岩桂】　　　　　　　　　　苏　庠
　　断岩流水香度青林底元配骚人兰与芷不数春风桃李　淮南丛桂小山诗翁合得攀翻身在十洲三岛心游万壑千岩
　　前调　　　　　　　　　　　　刘　泾
　　深沉院宇枕簟清无暑睡起花隂初转午一霎云飞过雨　雨余隐隐残雷夕阳却照庭槐莫把珠帘垂下妨他双燕归来
　　前调　　　　　　　　　　　　周紫芝
　　芦洲晚静雨罢江如镜属玉双飞栖不定数防晚来烟艇　梦回满眼凄凉一成无奈思量舟在绿杨堤下蝉嘶欲尽斜阳
　　前调　　　　　　　　　　　　周紫芝
　　烟鬟敛翠柳下门初闭门外一川风细细沙上暝禽飞起　今宵水畔楼边风光宛似当年月到旧时明处共谁同倚防干
　　前调　　　　　　　　　　　　周紫芝
　　青春欲暮柳下将飞絮月到阶前梅子树啼得杜鹃飞去　人归不掩朱门一成过了黄昏只有琐牎红蜡照人犹自销魂
　　前调　　　　　　　　　　　　周紫芝
　　团栾小树天与香无数薄艳不禁风日苦賸着红油遮护　移栽未到江南香山鼻观先参勾引老情偏醉锦熏笼暖春酣
　　前调　　　　　　　　　　　　周紫芝
　　浅妆匀靓一防闲心性脸上羞红凝不定恼乱酒愁花病　晚来泪揾残霞坠鬟小玊钗斜细雨一帘春恨东风满地桃花
　　前调　　　　　　　　　　　　周紫芝
　　东风庭户红满桃花树准拟蹋青南陌路双凤绣鞵新做　秋千月挂黄昏画堂深掩朱门立尽花隂归去此时别是销魂
　　前调　　　　　　　　　　　　谢　逸
　　晓风残角月里梅花落宿酒醒时滋味恶翠被轻寒漠漠　梦回一防相思逺山暗蹙双睂不觉肌肤痩玊但知带减腰围
　　前调　　　　　　　　　　　　谢　逸
　　花边柳际已渐知春意归信不知何日是旧恨欲无计　故人零落西东题诗待倩归鸿惟有多情芳草年年处处相逢
　　前调　　　　　　　　　　　　吕渭老
　　水瓶石砚败壁蜗书篆牎下日舒缝衲线屋角晚风飞霰　上元灯火佳时长廊笑语追随髙卧一幡纸帐觉来月贯南枝
　　前调　　　　　　　　　　　　王安中
　　花时微雨未减春分数占取帘疎花密处把酒听歌金缕　斜风轻度浓香闲情正与春长向晚红灯入坐尝新青杏随觞
　　前调　　　　　　　　　　　　王安中
　　烟云千里一抹西山翠碧瓦红楼山对起楼下飞光流水　锦堂风月依然后池莲叶田田缥缈贯珠歌里从容倒玉尊前
　　前调【桂二首】　　　　　　　　　　向子諲
　　秋光如水酿作鹅黄蚁散入千岩桂树里惟许修门人醉　轻钿重上风鬟不禁月冷霜寒步障深沈归去依然愁满空山
　　前调　　　　　　　　　　　　向子諲
　　人间尘外一种寒香蕊疑是月娥天上醉戏把黄云挼碎　使君坐啸清江腾芳飞誉无双兴寄小山丛桂诗成棐几明牎
　　前调【岩桂赠韩叔夏】　　　　　　　　　向子諲
　　呉头楚尾蹋破芒鞵底万壑千岩秋色里不耐恼人风味　而今老我芗林世间百不关心独喜爱香韩夀能来同醉花隂
　　前调　　　　　　　　　　　　李　邴
　　露花烟柳春思浓如酒几阵狂风新雨后满地落红铺绣　风流何处疎狂厌厌恨结柔肠又是危防独倚一川烟草斜阳
　　前调　　　　　　　　　　　　蔡　伸
　　防舟双橹六月临平路小雨轻风消晚暑绕岸荷花无数　玉人璨枕方牀遥知待月西厢昨夜有情风月今宵特地凄凉
　　前调　　　　　　　　　　　　蔡　伸
　　南牎月满绣被堆香防若恨春宵更漏短应讶郎归又晚　征帆初落桥边迎门一笑嫣然今夜流霞共酌何妨金盏垂莲
　　前调　　　　　　　　　　　　蔡　伸
