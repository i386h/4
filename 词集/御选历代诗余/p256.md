<!-- { "loadSidebar": true } -->
　　晏元献赴杭道过维扬憩大明寺暝目徐行使吏诵壁间诗版戒勿言爵里姓名终篇者无几别诵一诗问之江都王琪也召之同游池上时春晚已有落花元献曰每得句书壁或弥年未尝强对且如无可奈何花落去至今未有偶琪应声曰似曽相识燕归来何如元献大喜由此辟置馆职【苕溪渔隠】
　　欧阳文忠爱王君玉燕词云烟径掠花飞逺逺晓惊梦语匆匆梅圣俞以为不若李尧夫燕诗云花前语涩春犹冷江上飞高雨乍晴君玉全章云江南燕轻飏绣帘风二月池塘新社过六朝宫殿旧巢空颉颃恣西东王谢宅曽入绮堂中烟径掠花飞逺逺晓牕惊梦语匆匆偏占杏梁红【能改斋漫录】
　　聂冠卿词不多见其多丽一首有露洗华桐烟霏丝栁四句所谓玉中之拱璧珠中之夜光毎一观之抚玩无斁【黄升】
　　翰林学士聂冠卿尝于李良定公席上赋多丽词云想人生美景良辰堪惜向其间赏心乐事古来难是并得况东城鳯池沁苑泛晴波浅照金碧露洗华桐烟霏丝栁緑隂摇曳荡春一色画堂迥玉簮琼佩高防尽词客清歌久重燃绛蜡别就瑶席有翩若惊鸿体态暮为行雨标格逞珠防缓歌妖丽似听流莺乱花隔慢舞萦回娇鬟低亸腰肢纤细困无力忍分散彩云归后何处更寻觅休辞醉明月好花莫漫轻掷蔡君谟时知泉州寄良定公书云新传多丽词述宴游之娱使病夫举首増叹耳又近者有客至自京师言诸公春日多防于元伯园池因念昔游辄形篇咏緑渠春水走潺湲画阁峰峦映碧鲜酒令已行金盏侧乐声初认翠裙圆清游胜事传都下多丽新词到海邉曽是尊前沉醉客天涯回首重依然【复斋漫録】
　　林君复结庐孤山二十年足不及城市真宗赐以粟帛诏长吏嵗时存问有咏梅霜天晓角词云冰清雪洁昨夜梅花发甚处玉龙三弄声揺动枝头月梦絶金兽晓寒兰烬灭要卷珠帘清赏且莫埽堦前雪又咏草防绛唇词云金谷年年乱生春色谁为主余花落处满地和烟雨又是离歌一阕长亭暮王孙去萋萋无数南北东西路【古今词话】
　　林和靖不特工于诗且工于词如咏草一首金谷年年乱生春色谁为主终篇不露一草字与觉范咏梅一首风吹平野一防香随马终篇不露一梅字同一雅洁【诗话縂龟】
　　欧阳永叔中嵗居颍日自以集古一千巻蔵书一万巻琴一张棊一局酒一壶公以一翁老于五物间称六一居士有六一词【乐府纪闻】
　　欧阳公尝致意于诗温柔敦厚诗敎也所得多矣吟咏之余溢为词章平山堂集盛传于世公自云所作多在三上者枕上马上厠上也【罗泌序】
　　欧阳公浣溪沙云堤上游人逐画船拍堤春水四垂天緑杨楼外出秋千只一出字自是后人道不到【晁补之】防干十二独凭春晴碧逺连云千里万里二月三月行色苦愁人谢家池上江淹浦畔吟魄与离魂那堪疎雨滴黄昏更特地忆王孙此欧阳公少年游咏草词也不惟君复圣俞二词不及求诸唐人温李集中殆与之为一矣【吴虎臣】
　　庭院深深深几许杨栁堆烟帘幙无重数金勒雕鞍游冶处楼高不见章台路雨横风狂三月暮门掩棃花无计留春住泪眼问花花不语乱红飞过秋千去欧阳修蝶恋花词也李易安酷爱其语遂用作庭院深深数阕杨升庵云一句中连三字者如夜夜夜深闻子规又日日日斜空醉归又更更更漏月明中又树树树梢啼晓莺皆善用叠字也【词苑】
　　钱惟演宴客后园一官妓与永叔后至诘之妓对以失钗故钱曰乞得欧阳推官一词当即偿汝永叔即席云柳外轻隂池上雨雨声滴碎荷声小楼西角断虹明防干倚徧留待月华生燕子飞来栖画栋玉钩垂下帘旌凉波不动簟纹平水晶双枕旁有堕钗横【尧山堂外纪】西清诗话谓欧词之浅近者是刘辉伪作又云元丰中崔公度跋冯延已阳春词云其间有入六一词者今柳三变词亦有杂入平山堂集者则知浮艶者皆非公作也【古今词话】
　　山色有无中欧阳公咏平山堂句也或谓平山堂望江南诸山甚近公短视故耳东坡为公觧嘲乃赋快哉亭词云记得平山堂上敧枕江南烟雨杳杳没孤鸿认得醉翁语山色有无中盖山色有无非烟雨不能也然公词起句是平山防槛倚晴空安得烟雨恐东坡终不能为公觧矣【词苑】
　　王铚默记载欧阳公望江南双调云江南栁叶小未成隂人为緑轻那忍折莺怜枝嫩不胜吟留取待春深十四五闲抱琵琶寻堂上簸钱堂下走恁时相见已留心何况到如今初奸党诬公盗甥公上表自白云丧厥夫而无托携孤女以来归张氏此时年方十嵗钱穆父素恨公笑曰此正学簸钱时也欧知贡举下第举人复作醉蓬莱讥之按欧公此词出钱氏私志盖钱世昭因公五代史中多毁吴越故丑诋之其词之猥弱必非公作不足信也【词苑】
　　欧公小词间见诸词刻陈氏书録一巻其闲多有与阳春花间相混者亦有鄙防之语一二厠其中当是仇人无名子所为近有醉翁琴趣外篇凡六巻二百余首所谓鄙防之语往往而是不止一二也前题东坡序八九语词气卑陋不类坡作益可以证词之伪【词苑】
　　宋子京为天圣中翰林以赋采侯中博学宏词科第一有色映堋云烂声连羽月迟之句时呼为宋采侯每夕临文必使丽姝燃双椽烛即张子野所谓红杏枝头春意閙尚书也【古今词话】
　　宋景文以余力游戏为词而风流闲雅超出意表【李之仪】宋祁为学士一日遇内家车子数辆于繁台不及避车中有搴帘者曰此小宋也祁惊讶不已为作鹧鸪天词云画毂雕轮狭路逢一声肠断绣帘中身无彩鳯双飞翼心有灵犀一点通金作屋玉为笼车如流水马如龙刘郎已恨蓬山逺更隔蓬山一万重传唱逹禁中仁宗闻之问第几车子有内人自陈顷之宣学士赴宴从容语之祁惶惧仁宗曰蓬山不逺遂以内人赐之【词林海错】侍读刘原父守维扬宋景文赴夀春道出治下原父为具以待又为踏莎行词以侑欢云蜡炬高高龙烟细细玉楼十二门初闭踈帘不卷水晶寒小屏半掩瑠璃翠桃叶新声榴花美味南山賔客东山伎利名不肻放人闲忙中偷取工夫醉宋即席为浪淘沙近以别原父云少年不管流光如箭因循不觉韶华换到如今始惜月满花满酒满扁舟欲觧垂杨岸尚同欢宴日斜歌阕将分散倚兰桡望水逺天逺人逺南山賔客东山伎本白乐天诗【能改斋漫录】
　　孙巨源于元丰间居翰苑与李端愿太尉往来尤数防一旦锁院宣召者至其家则出数十辈踪迹之得之于李氏时李新纳妾能琵琶公饮不肻去而廹于宣命入院几二鼓矣遂草三制罢复作长短句以记别恨楼头尚有三通鼔何须抵死催人去上马苦匆匆琵琶曲未终回头凝望处那更廉纤雨谩道玉为堂玉堂今夜长迟明遣以示李【黄升】
　　孙洙词多为晏几道所夺【萟林学山】
　　庆厯中开封府与棘寺同日狱空仁宗宫中宴集宣晏几道作鹧鸪天以歌之得防受赏大意先赋升平之盛又见祥瑞之徴而末句略近之极为得体所传朝来又奏圜扉静十様宫眉捧夀觞句是也亦以志一时之治化云【古今词话】
　　晏叔原乐府寓以诗人句法精壮顿挫能动揺人心合者高唐洛神之流下者亦不减桃叶团扇云【黄庭坚】叔原不蹈袭人语风度闲雅自是一家如舞低杨栁楼心月歌尽桃花扇底风乃知此人必不生于三家村中者【晁补之】
　　伊川闻诵叔原词梦魂惯得无拘检又踏杨花过谢桥笑曰鬼语也意颇赏之【程叔彻】
　　叔原词在诸名胜中独可追逼花间高处或过之【陈质斋】石曼卿真宗朝学士生平遗落世事死后有见之者曰我今为仙主芙蓉城其扪虱庵长短句少有流传者【古今仙鉴】
　　曼卿通守胊山遣人以泥封桃李核弹之岩谷间嗣后花开满山又尝携伎石室中鸣弦为氷车铁马之声后党竹谿为词以吊之云铁马氷车断遗响林花石室自春风芙蓉城阙五云中【尧山堂外纪】
　　李长吉歌天若有情天亦老人以为竒絶无对石曼卿对以词曰月如无恨月长圎足为勍敌【温叟诗话】
　　梅圣俞有苏幕遮咏草词云露堤平烟墅杳乱碧萋萋雨后江天晓独有庾郎年最少窣地青袍嫩色宜相照接长亭迷逺道堪怨王孙不记归期早落尽棃花春又了满地残阳翠色和烟老与六一词咏草一首同妙【古今词话】
　　吕士隆知宣州好笞妓适杭妓到喜之一日欲笞宣妓妓曰不敢辞但恐杭妓不安士隆宥之梅圣俞为词曰莫打鸭打鸭惊鸳鸯鸳鸯新向池中浴不比孤洲老鸹鸧若増一句即谢秋娘也【温叟诗话】
　　辍耕録载梅圣俞禽言四章云泥滑滑苦竹冈雨潇潇马上郎马蹄凌兢雨又急此鸟为君应断肠婆饼焦儿不食尔父向何之尔母山头化为石山头化石可奈何遂作微禽啼不息提壶芦沽美酒风为賔树为友山花撩乱目前开劝尔今朝千万夀不如归去春山云暮万木兮参天蜀道兮何处人言有翼可高飞安用空啼向春树此与文与可题竹十字令俱长短句金元人皆有和词而不可以被之管弦者也【古今词话】
　　司马温公词云渔舟容易入深山仙家日日闲绮牕纱幌映朱顔相逢醉梦间松露冷海霞斑匆匆整棹还落花寂寂水潺潺重寻此路难盖阮郎归本意也【古今词话】王荆公筑草堂于半山引八功徳水作小港其上疉石作桥为集句填菩萨蛮云数间茅屋闲临水窄衫短防垂杨里花是去年红吹开一夜风梢梢新月偃午睡醒来晚何物冣关情黄鹂三两声后黄豫章戏效其体云半烟半雨谿桥畔渔翁醉着无人唤踈嬾意何长春风花草香江山如有待此意陶潜觧问我去何之君行即自知【能改斋漫録】
　　金陵懐古诸公寄调桂枝香者三十余家惟王介甫为絶唱东坡见之叹曰此老乃野狐精也其词云登临送目正故国晚秋天气初肃千里澄江似练翠峰如簇征帆去棹残阳里背西风酒旗斜矗防舟云淡星河鹭起图画难足念自昔豪华竞逐叹门外楼头悲恨相续千古凭高对此漫嗟荣辱六朝旧事随流水但寒烟衰草凝緑至今商女时时犹唱后庭遗曲【古今词话】
　　介甫弟和甫名安礼有潇湘逢故人慢云引多少梦魂归结洞庭烟棹渔蓑弟平甫名安国有减字朩兰花云月破黄昏帘里余香马上闻子雱字元泽有心疾妻独居小楼事佛介甫怜而嫁之雱作眼儿媚词有相思只在丁香枝上豆蔻梢头之句更有倦寻芳云恨被榆钱买断两睂长鬭皆人所不能及【古今词话】
　　元丰初韩丞相缜以枢宻院都承防使北将行剧饮通夕作乐府词留别爱妾翌日神宗已密知之忽中批歩军司遣兵马搬家追送之缜初莫测久之知自乐府发也缜之词由此盛传于天下【石林诗话】
　　韩缜有爱姬能词韩奉使时姬作蝶恋花送之云香作风光浓着露正恁双栖又遣分飞去密诉东君应不许泪波一洒奴衷素神宗知之遣使送行刘贡父赠以诗巻耳幸容留婉娈皇华何啻有光辉莫测中防何自而出后乃知姬人别曲传入内庭也韩亦有词云锁离愁连緜无际来时陌上初薫绣帏人念逺暗垂珠露泣送征轮长行长在眼更重重流水孤云但望极楼高尽日目断王孙消魂池塘别后曽行处緑妬轻裙恁时携素手乱花飞絮里缓歩香茵朱顔空自改向年年芳草长新徧緑野嬉游醉眼莫负青春此鳯箫吟咏芳草以留别与兰陵王咏柳以叙别同意后人竟以芳草为调名则失鳯箫吟原唱意矣【乐府纪闻】
