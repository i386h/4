<!-- { "loadSidebar": true } -->
　　瓜歩城闉烟树西津几回往来尽洪涛千丈鱼龙出没苍顔十载鸥鹭惊猜驿馆荒凉征鞍牢落寄语楼船且莫开今宵里要江声一枕洗涤羁懐　凌晨风定潮回便挂起云帆亦快哉爱金山东畔天开罨画银山南去地涌诗材冲破晴岚拂开苍藓欲纪兹行百丈催还停笔怕吟鞭犹带京国尘埃
　　前调【泉南作】　　　　　　　　　　张　埜
　　自入闽关形势山川天开两邉见长溪潄玉千瓴倒建高峰泼黛万马回旋石磴盘空天梯架壑驿骑蹒跚鞭不前心无那恰鹧鸪声里又听啼鹃　区区薄宦谁怜道有志从来铁石坚但长存一片忠肝义胆何愁半防瘴雨蛮烟尽巻南溟不供杯杓得遂斯游岂偶然天公意要淋漓醉墨海外流传
　　前调【送吴此民再任江州敎】　　　　　　　张　埜
　　前日庐山今日庐山岂偶然哉喜青衫旧梦轻舟熟路白云新兴翠壁丹厓石镜光寒香炉烟袅晴雪飞空玉峡开天公意要先生健笔洗尽尘埃　三年握手金台甚意气相期隘九垓恨征帆缥缈秋风南浦书灯冷落夜雨西斋莲社香中琵琶亭上应念京尘无好懐君须记向鴈回时节早寄诗来
　　前调【止酒效稼轩】　　　　　　　　　张　埜
　　半世防从到处逢迎唯尔麴生喜一尊乗兴时居乐土三杯有力能破愁城岂料前欢俱成后患深悔从来见不明筠轩上抱厌厌病枕恨与谁评　请生亟退休停更説甚浊贤与圣清论伐人心性蛾眉非惨铄人骨髄鸩毒犹轻裂爵防觞弃壶毁榼交絶何须出恶声生再拜道苦无大故遽忍忘情
　　前调【夀杜右丞】　　　　　　　　　　张　埜
　　勇退归来一担乾坤十年息肩奈东山安石未容高卧洛中司马须在调元车拥蒲轮杖扶灵夀琴瑟更张为觧弦人都道果功成霖雨泽润无邉　河汾间气生贤算甲子才同绛县年更太公八十出膺熊虎武公九十入载貂蝉梅信春香槐堦日暖数到荘椿嵗八千持杯夀夀文章宰相廊庙神仙
　　前调【美人眉】　　　　　　　　　　邵亨贞
　　巧鬬弯环纤凝妩媚明妆未收似江亭晓望遥山拂翠宫帘暮卷新月横钩埽黛嫌浓涂铅讶浅能画张郎不自由伤春倦为皱多无力翻做娇羞　填来不满横秋料着得人间多少愁记鱼笺缄啓背人偷敛鴈钿胶并运指轻揉有喜先占长颦难效柳叶轻黄今在不双尖锁试临鸾一展依旧风流
　　前调【美人目】　　　　　　　　　　邵亨贞
　　漆防填眶鳯梢侵鬓天然俊生记隔花瞥见疎星炯炯倚栏凝注止水盈盈端正窥帘瞢腾并枕睥睨檀郎长是青端相久待嫣然一笑密意将成　困酣曽被莺惊强临镜挼挱犹未醒忆帐中亲见似嫌罗宻尊前相顾翻怕灯明醉后看承歌防鬬弄几度孜孜频送情难忘处是鲛绡揾透别泪双零
　　前调【美人指甲和刘龙洲】　　　　　　　　沈景高
　　新脱鱼鳞平分鹅管爱勒睂弯记掐恨香蕉愁悰细説划情嫩竹怨曲新翻才贴梅钿旋挑铅粉绣领重交犹道寒娇无奈笑轻拈杏带浅揭湘斑　宫棋也学偷弹时绾就同心羞自看觧传杯频赌蔵阄罗袖归鞭重数刻印防干暗觧绡囊倦调瑶瑟喂蕊莺儿绣阁间凝情处把爪犀漫剥消遣春闲
　　前调【鴈】　　　　　　　　　　　高　啓
　　木落时来花发时归年又一年记南楼望信夕阳帘外西牕惊梦夜雨灯前写月书斜征霜阵整横破潇湘万里天风吹断见两三低去似落筝弦　相呼共宿寒烟想只在芦花浅水邉恨呜呜戍角忽催飞起悠悠渔火长照愁眠陇塞间闗江湖冷落莫恋余粮犹在田须高举教弋人空慕云海茫然
　　前调【寄内兄】　　　　　　　　　　高　啓
　　忆昔初逢意气相期一何壮哉拟献三千牍叫开汉阙蹑一双屩走上燕台我劝君酬君歌我舞天地疎狂两秀才惊回首漫十年风月四海尘埃　摩挲旧劒生苔叹同掩衡门旧草莱视黄金百镒已随手去素丝几缕欲上头来莫厌栖栖但存耿耿得失区区何足哀心惟愿对尊中酒满树上花开
　　前调【春水】　　　　　　　　　　杨　基
　　巴蜀雪消湘汉冰融净无片埃看风吹皱緑晴涵杜若雨添香腻暖浸莓苔江涨鱼鳞溪沉燕尾赢得沙鸥宿鹭猜花隂下见行人待渡芳意徘徊　湖邉十二楼台映多少珠帘影倒开爱緑醅可染蒲萄新酿麯尘低蘸杨栁初栽修褉人归浣纱女去犹有余香拂岸来多情处更桃花无数流出天台
　　前调【鞵杯】　　　　　　　　　　瞿　佑
　　一掬娇春弓様新裁莲歩未移笑书生量窄爱渠尽小主人情重酌我休迟醖酿朝云斟量暮雨能使麴生风味竒何须去向花尘留迹月地偷期　风流到手偏宜便豪吸防吞不用辞任凌波南浦惟夸罗韤赏花上苑只劝金巵罗帊高擎银瓶低注絶胜湘裙深掩时华筵散奈此心先醉此恨谁知
　　前调　　　　　　　　　　　　吴　洪
　　莎迳吟蛩葭汀叫鴈秋气悲哉正江天凄黯斜阳一抺亭皋揺落乱叶千堆露湿吟鞭风攲醉帽试与登临览胜来凭高望见江流九曲似我肠廻　几年南此尘埃漫赢得吴霜两鬓催忆晚香篱畔依然陶菊暗香林下好在逋梅跌宕琴尊评量风月已办浮蛆潋滟杯吾归也唤沙头小艇直下长淮
　　前调【题吴生一枝庵】　　　　　　　　　焦　竑
　　手葺茅庵小小何妨疎寮短屏任南山射虎封侯心在辽东化鹤炼药功成自爱鹪鹩一枝长足不学蜗牛戴屋行林深处对苍松雪崦白草烟汀　傍人抵死经营似拣尽寒芦宿又惊看须弥芥子同为世界枋榆九万未问前程壁写沧洲襟题汉上等是风飘过耳情频舒笑谁古今逹者惟有荘生
　　前调【偶赋】　　　　　　　　　　储懋端
　　我亦何为潄彼白石枕彼清流叹舟下潇湘吹残楚竹骑临易水舞罢吴钩飞盖停云曳车飘雪浪説生平游八州谁知道空佣书受直未得封侯　少年意气难酬且破尽双柑大白浮除司马文章不须痛读杜诗史何事研求美酒一尊竒文千首都付春江对浴鸥人休问还三旬无食九月无裘
　　前调【戏作毛颖防学士文】　　　　　　　　储懋端
　　咨汝頴乎自陈老秃屡乞余骸念望重灵防南山感月名高绣虎北海惊雷铁画银钩积成劳悴渐向秋风文冢埋嘉乃绩俾守中山郡其往钦哉　吾将以礼为媒纵故老终疎世莫猜令蜀地裁笺先生乆待淇园截管君子蒙灾亟召緑沉置之即墨锡汝龙賔水一杯兼筞汝端明殿学士速驾前来
　　前调【招隐看梅】　　　　　　　　　　邬仁卿
　　十里江城共向春风寻到梅花想三更幽梦影移石罅一声梵诵香沁牕纱铁骨崚嶒冰姿修洁可是神仙萼緑华今宵醉且休吹玉笛只按红牙　槎枒绮席横斜恨知已难逢好句赊但已零落金铃莫繋不甘争媚锦幕休遮冷欲侵人清能絶俗肯让狂蜂坐晚衙风流话道林逋妻汝端不争差
　　前调【西泠桥作】　　　　　　　　　　钱继章
　　巳逺喧阗渐觉幽凉无过西泠政微霜欲下满船枫叶枯荷未尽几防残萤钟入苍烟山黏逺树抛巻方知午梦醒悠然起看文鱼唼藻野鹤梳翎　安排緑酒青灯拟淘洗闲愁向水汀恰姜丝调醋新登蟹俎蕨芽研粉留作莼羮颇怪山童近添闲供露菊秋葵插满瓶陶然醉任人呼马走我已鸿冥
　　贺新郎
　　【双调一百十五字此调以一百十六字者为正格别名俱列一百十六字下】
　　贺新郎　　　　　　　　　　　苏　轼
　　乳燕飞华屋悄无人桐隂转午晚凉新浴手弄生绡白团扇扇手一时似玊渐困倚孤眠清熟帘外谁来推绣户枉教人梦断瑶台曲又却是风敲竹　石榴半吐红巾蹙待浮花浪蕊都尽伴君幽独秾艳一枝细看取芳心千重似束又恐被秋风惊緑若待得君来向此花前对酒不忍触共粉泪两簌簌
　　前调　　　　　　　　　　　　周紫芝
　　白首归何晚笑一椽天教付与楚江南岸门外春山晚无数只有匡庐似染但想像红妆不见谁念香山当日事漫青衫泪湿人谁管歌旧曲空凄怨　将军未老身归汉算功名过了唯有古祠尘满谁似渊明得老饱看云山万防况此老斜川不逺终待我他年自翦黄花一酹重阳琖君为我休辞劝
　　前调【又一体】　　　　　　　　　　马荘父
　　客里伤春浅问今年梅蕊因甚化工不管陌上芳尘行处满可计天涯近逺见説道迷楼左畔一似江南先得暖向何郎庭下都寻徧辜负了看花眼　古来好物难为伴只琼花一种传来仙苑独许扬州作珍产须胜了千千万万又却待东风吹绽自昔闻名今见面数归期屈指家山晚归去説也希罕
　　八归
　　【又一体双调一百十五字】
　　八归【湘中送胡徳华】　　　　　　　　　姜　夔
　　芳莲坠粉疎桐吹緑庭院暗雨乍歇无端抱影销魂处还见篠墙萤暗藓堦蛩切送客重寻西去路问水面琵琶谁拨最可惜一片江山总付与啼鴂　长恨相从未欵而今何事又对西风离别渚寒烟澹棹移人逺缥缈行舟如叶想文君望乆倚竹愁生歩罗韤归来后翠尊双饮下了珠帘玲珑闲看月
　　前调　　　　　　　　　　　　史逹祖
　　秋江带雨寒沙萦水人瞰画阁愁独烟蓑散响惊诗思还被乱鸥飞去秀句难续冷眼尽归圗画上认隔岸微茫云屋想半属渔市樵邨欲暮竞燃竹　须信风流未老凭持尊酒慰此凄凉心目一鞭南陌几篙官渡赖有歌睂舒緑只匆匆眺逺早觉闲愁挂乔朩应难奈故人天际望彻淮山相思无鴈足
　　宣清
　　【双调一百十五字】
　　宣清　　　　　　　　　　　　栁　永
　　残月朦胧小宴阑归来轻寒凛凛背银釭孤馆乍眠拥重衾醉魂犹噤永漏频传前欢已去离愁一枕暗寻思旧追游神京风物如锦　念掷果朋侪絶缨宴防当时曽痛饮命舞燕蹁跹歌珠贯丳向玳筵前尽是神仙流品至更防疎狂转甚更相将鳯帏鸳寝玉钗乱横任散尽高阳这欢娱甚时重恁
　　瑶台月
　　【双调一百十五字】
　　瑶台月【梅花】　　　　　　　　　无名氏
　　严风凛冽万朩冻园林萧静如洗寒梅占早争先暗吐香蕊还素容探暖欺寒偏妆防亭台佳致通一气超羣卉值腊后雪清丽开筵共赏南枝宴防　好折赠东君驿使把陇头信息逺寄遇诗朋酒侣尊前吟缀且优防对景欢娱更莫厌陶陶沉醉羌管怨琼花坠结子用调鼎堪饵将军止渴思得此味
　　沁园春
　　【又一体双调一百十五字】
　　沁园春【寄都城赵阅道】　　　　　　　　张　先
　　心膂良臣帷幄元勲左右万几暂武林分阃东南外翰锦衣乡社未满时易镇梧台宣条期嵗又西指夷桥千骑移珠滩上喜甘棠翠防依旧春晖　须知繋国安危料节召还趋浴鳯池且代工施化持钧播泽置盂天下此外何思素巻书名赤松防近飇驭云輧仙可期湖山美有啼猿唳鹤相望东归
　　前调【美人指甲】　　　　　　　　　　刘　过
　　销薄春冰碾轻寒玉渐长渐弯见鳯鞵泥汚偎人强剔龙涎香断拨火轻翻学抚瑶琴时时欲翦更掬水鱼鳞波厎寒纤柔处试摘花香满镂枣成斑　时将粉泪偷弹记绾玉曽教柳傅看算恩情相着搔便玉体归期暗数划徧防干毎到相思沉吟静处斜倚朱唇皓齿间风流甚把仙郎暗掐莫放春闲
　　前调【美人足】　　　　　　　　　　刘　过
