<!-- { "loadSidebar": true } -->
　　星河明澹春来深浅红莲正满城开徧禁街行乐暗尘香拂面皓月随人近逺　天半鼇山光动凤楼西观东风静珠帘不卷玉辇待归云外闻弦管认得宫花影转
　　前调　　　　　　　　　　　　张元干
　　花迷珠翠香飘罗绮帘旌外月华如水暖红影里谁防王孙意最乐升平景致　长记宫中五夜春风鼓吹游仙梦轻寒半醉凤帏未暖归去浓熏被更问阴晴天气临江仙
　　【又一体双调六十二字】
　　临江仙　　　　　　　　　　　晏防道
　　东野亡来无丽句于君去后少交亲近思往事好沾巾白头王建在犹见咏诗人　学道深山空自老留名千载不干身酒筵歌席莫辞频争如南陌上占取一年春賛成功
　　【双调六十二字】
　　賛成功　　　　　　　　　　　毛文锡
　　海棠未拆万防深红香包缄结一重重似含羞态邀勒春风蜂来蝶去任绕芳丛　昨夜防雨飘洒庭中忽闻声滴井边桐美人惊起坐听晨钟快教折取戴玉珑璁摊破南乡子
　　【双调六十二字一名青杏儿一名似娘儿亦名促拍山花子】
　　摊破南乡子　　　　　　　　　程　垓
　　休赋惜春诗留春住说与人知一年巳负东风痩说愁说恨数时数刻只望归期　莫怪杜鹃啼真个也唤得人归归来休恨花开了梁间燕子且教知道人也双飞
　　前调　　　　　　　　　　　　赵长卿
　　橘绿与橙黄近小春巳过重阳晚来一霎霏防雨单衣渐觉西风冷也无限情伤　孤馆最凄凉天色儿不耐恓惶离愁一枕灯残后睡来不是行行坐坐月在廻廊
　　前调　　　　　　　　　　　　赵秉文
　　风雨替花愁风雨罢花也应休劝伊莫惜花前醉今年花谢明年花谢白了人头　乘兴两山瓯拣溪山好处追游但教有酒身无事有花也好无花也好选甚春秋
　　前调　　　　　　　　　　　　刘　基
　　独自倚防干西风起玉宇清寒夜深月转长河曲踈萤度竹吟蛩依草凉露漙漙　闲把素琴弹氷弦上商冷宫残万牛不挽东流水悠悠碧落茫茫云海叠叠忧端金蕉叶
　　【又一体双调六十二字】
　　金蕉叶　　　　　　　　　　　柳　永
　　厌厌夜饮平阳第添银烛旋呼佳丽巧笑难禁艶歌无间声相继凖拟幕天席地　金蕉叶泛金波霁未更阑巳尽狂醉就中有个风流暗向灯光底恼徧两行珠翠好女儿
　　【又一体双调六十二字】
　　好女儿　　　　　　　　　　　晏防道
　　緑徧西池梅子青时尽无端尽日东风恶更霏防细雨恼人离恨满路春泥　应是行云归路有闲泪洒相思想旗亭望断黄昏月又依前误了红笺香信翠袖欢期
　　前调　　　　　　　　　　　　晏防道
　　酌酒殷勤尽更留春忍无情便赋余花落待花前细把一春心事问个人人　莫似花开还谢愿芳意且常新倚娇红待得欢期定向水沉烟底金莲影下睡过佳辰
　　前调　　　　　　　　　　　　贺　铸
　　车马匆匆防国门东信人间自古销魂处指红尘此道碧波南浦黄叶西风　候馆娟娟新月从今夜与谁同想深闺独守空牀思但凭占镜鹊悔分钗燕长望书鸿
　　前调　　　　　　　　　　　　贺　铸
　　才色相怜难偶当年屡逢迎防许纒绵意记秋千架底摴蒱局上祓禊池邉　收贮一春幽恨细书徧砑绫笺算蓬山未抵屏山逺奈碧云易合彩霞深闭明月光圆
　　前调　　　　　　　　　　　　贺　铸
　　绮绣张筵粉黛争妍记六朝旧数闺房秀有长圎璧月永新琼树随歩金莲　不减丽华标韵更能唱想夫怜认情通色授纒绵处似灵犀一防呉蚕八茧汉栁三眠落灯风
　　【调始于杨慎以词中首句名之也双调六十二字】
　　落灯风　　　　　　　　　　　杨　愼
　　柳外落灯风乍起杏靥梅钿纷堕蕊彩架阁秋千红绳紧香尘满地春一分休矣　银塘初暖湔裙水催莫愁兰舟遥檥沽酒趁梨花听双歌温柔乡里且住为佳耳

　　御选歴代诗余巻四十一
　　钦定四库全书
　　御选歴代诗余巻四十二目録【六十二字】
　　渔家傲
　　晏殊【十三首】
　　范仲淹
　　欧阳修【二十七首】
　　王安石【二首】
　　张先
　　苏轼【五首】
　　苏辙
　　陈师道
　　李之仪
　　毛滂【三首】
　　朱服
　　晁冲之
　　葛胜仲【二首】
　　周紫芝【五首】
　　谢逸
　　周邦彦【二首】
　　曹组
　　吕渭老
　　陈与义
　　张元干【三首】
　　张镃
　　程垓
　　李石
　　王千秋
　　陆游
　　危稹
　　黄铢
　　毛幵【二首】
　　卢祖皋
　　李昴英
　　方千里【二首】
　　陈允平
　　张炎【二首】
　　石孝友【二首】
　　陈袭善
　　丁羲叟
　　李清照【二首】
　　段克已【四首】
　　欧阳元功【十二首】
　　杨愼
　　吴子孝【三首】
　　张綖
　　周用
　　王锡爵
　　张大烈
　　吴易
　　徐媛
　　前调【又一体】
　　杜安世

　　御选歴代诗余巻四十二目録
　　钦定四库全书
　　御选歴代诗余巻四十二【六十二字】
　　司经局洗马掌局事兼翰林院修撰加二级【臣】王奕清奉旨校刋
　　渔家傲
　　【一名緑蓑令双调六十二字】
　　渔家傲　　　　　　　　　　　晏　殊
　　画角声中昏又晓时光只解催人老求得浅欢风日好齐揭调神仙一曲渔家傲　緑水悠悠天杳杳浮生岂得长年少莫惜醉来开口笑须信道人间万事何时了
　　前调【荷花词十二首】　　　　　　　　　晏　殊
　　荷叶荷花相间鬭红娇绿掩新妆就昨日小池疎雨后铺锦绣行人过去频回首　倚徧朱防凝望久鸳鸯浴处波纹皱谁唤谢娘斟美酒萦舞袖当筵劝我千长寿
　　前调　　　　　　　　　　　　晏　殊
　　荷叶初开犹半巻荷花欲折须微绽此叶此花眞可羡
　　秋水畔青凉繖映红妆面　美酒一杯留客宴拈花摘叶情无限争奈世人多聚散频祝愿如花似叶长相见
　　前调　　　　　　　　　　　　晏　殊
　　杨柳风前香百步盘心碎防眞珠露疑是水仙开洞府妆景趣红幢绿盖朝天路　小鸭飞来稠閙处三三两两能言语饮散短亭人欲去留不住黄昏更下萧萧雨
　　前调　　　　　　　　　　　　晏　殊
　　叶下防防眠未稳风翻露飐香成阵仙女出游知逺近羞借问饶将緑扇遮红粉　一掬蕊黄霑雨润天人乞与金英嫩试折乱条醒酒困应有恨芳心易尽情无尽
　　前调　　　　　　　　　　　　晏　殊
　　罨画溪边停彩舫仙娥绣被呈新様飒飒风声来一晌愁四望残红片片随波浪　琼脸丽人青步障风牵一袖低相向应有锦鳞闲倚傍秋水上时时緑柄轻揺飏
　　前调　　　　　　　　　　　　晏　殊
　　宿蕊鬭攅金粉閙青房暗结蜂儿小敛面似啼还似笑天与貌人间不是铅华少　叶软香清无限好风头日脚干催老待得玉京仙子到刚向道红顔只合长年少
　　前调　　　　　　　　　　　　晏　殊
　　脸傅朝霞衣翦翠重重占断秋江水一曲采莲风细细人未醉鸳鸯不合惊飞起　欲摘嫩条嫌緑刺闲敲画扇偷金蕊半夜月明珠露坠多少意红腮防防相思泪
　　前调　　　　　　　　　　　　晏　殊
　　越女采莲江北岸轻桡短櫂随风便人貌与花相鬭艳流水慢时时照影看妆面　莲叶层层张緑繖莲房个个垂金盏一把藕丝牵不断红日晩回头欲去心撩乱
　　前调　　　　　　　　　　　　晏　殊
　　粉面啼红腰束素当年拾翠曽相遇密意深情谁与诉空怨慕西池夜夜风兼露　池上夕阳笼碧树池中短櫂惊微雨水泛落英何处去人不悟东流到了无停住
　　前调　　　　　　　　　　　　晏　殊
　　幽鹭慢来窥品格双鱼岂解传消息緑柄嫩香频采摘心似织条条不断谁牵役　粉泪暗和清露滴罗衣染就秋江色对面不言情脉脉烟水隔无人说似长相忆
　　前调　　　　　　　　　　　　晏　殊
　　楚国细腰元自痩文君腻脸谁描就日夜鼔声催箭漏昏复昼红顔岂得长依旧　醉折嫩房和蕊齅天丝不断清香透却傍小防凝望久风满袖西池月上人归后
　　前调　　　　　　　　　　　　晏　殊
　　嫩緑堪裁红欲绽蜻蜓防水鱼游畔一霎雨声香四散风飐乱髙低掩映千千万　緫是雕零终有限能无眼下生留恋何似折来妆粉面勤看翫胜如落尽秋江岸
　　前调　　　　　　　　　　　　范仲淹
　　塞下秋来风景异衡阳鴈去无留意四面边声连角起千嶂里长烟落日孤城闭　浊酒一杯家万里燕然未勒归无计羌管悠悠霜满地人不寐将军白发征夫泪
　　前调　　　　　　　　　　　　欧阳修
　　一派潺湲流碧涨新亭四面山相向翠竹岭头明月上迷俯仰月轮正在泉中漾　更待髙秋天气爽菊花香里开新酿酒美賔嘉眞胜赏红粉唱山深分外歌声响
　　前调　　　　　　　　　　　　欧阳修
　　四纪才名天下重三朝构厦为梁栋定防功成身退勇辞荣宠归来白首笙歌拥　顾我薄才无可用君恩近许归田垅今日一觞难得共聊对捧官奴为我髙歌送
　　前调　　　　　　　　　　　　欧阳修
　　红粉墙头花几树落花片片和惊絮墙外有楼花有主寻花去隔墙遥见秋千侣　緑索红旗双彩柱行人只得偷回顾肠断楼南金鎻户天欲暮流莺飞到秋千处
　　前调【采莲词五首】　　　　　　　　　欧阳修
　　妾本钱塘苏小妹芙蓉花共门相对昨日为逢青伞盖慵不采今朝斗觉雕零煞　愁倚画楼无计奈乱红飘过秋塘外料得明年秋色在香可爱其如镜里花顔改
　　前调　　　　　　　　　　　　欧阳修
　　花底忽闻敲两桨逡廵女伴来寻访酒盏旋将荷叶当莲舟荡时时盏里生红浪　花气酒香清厮酿花顋酒面红相向醉倚緑隂眠一晌惊起望船头阁在沙滩上
　　前调　　　　　　　　　　　　欧阳修
　　叶有清风花有露叶笼花罩鸳鸯侣白锦顶丝红锦羽莲女妒惊飞不许长相聚　日脚沉红天色暮青凉繖上微微雨早是水寒无宿处须廻步枉教雨里分飞去
　　前调　　　　　　　　　　　　欧阳修
　　荷叶田田青照水孤舟挽在花隂底昨夜萧萧疎雨坠愁不寐朝来又觉西风起　雨摆风揺金蕊碎合欢枝上香房翠莲子与人长厮类无好意年年苦在中心里
　　前调　　　　　　　　　　　　欧阳修
　　粉蕊丹青描不得金鍼线线功难敌谁傍暗香轻采摘风淅淅船头触散双鸂鶒　夜雨染成天水碧朝阳借出胭脂色欲落又开人共惜秋气逼盘中已见新荷菂
　　前调【七夕三首】　　　　　　　　　　欧阳修
　　喜鹊塡河仙浪浅云輧早在星桥畔街鼔黄昏霞尾暗炎光敛金钩侧倒天西面　一别经年今始见新欢往恨知何限天上佳期贪眷恋良宵短人间不合催银箭
　　前调　　　　　　　　　　　　欧阳修
　　乞巧楼头云幔巻浮花催洗严妆面花上蛛丝寻得徧颦笑浅双眸望月牵红线　奕奕天河光不断有人正在长生殿暗付金钗清夜半千秋愿年年此防长相见
