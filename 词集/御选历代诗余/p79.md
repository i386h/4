<!-- { "loadSidebar": true } -->
　　游人莫笑东园小莫问花多少一枝半朶恼人肠无限姿姿媚媚倚斜阳　二分春去知何处赖是无风雨更将绣幕宻遮花任是东风急性不由他
　　前调　　　　　　　　　　　　毛　滂
　　百花赶定东君去知与花何处阳春但更买花栽留住蜂儿蝶子等君来　翠轻緑嫩庭隂好醉便眠芳草春波如酒不曽空谁见东堂日日自春风
　　前调　　　　　　　　　　　　毛　滂
　　栁枝却学腰肢袅好似江东小春风吹緑上睂峰秀色欲流不断眼波融　檐前月上灯花堕风递余香过小欢云散已难收到处冷烟寒雨为伊愁
　　前调【寄公度】　　　　　　　　　　舒　亶
　　芙蓉落尽天涵水日暮沧波起背飞防燕贴云寒独向小楼东畔倚防看　浮生只合尊前老雪满长安道故人早晚上髙台赠我江南春色一枝梅
　　前调【欲雪】　　　　　　　　　　舒　亶
　　酒邉陡觉罗衣暖独倚黄昏看寒鸦两两下楼东着处暗云垂地一重重　红炉欢坐谁能醉多少看花意谢娘也拟殢春风便送无端栁絮逼帘栊
　　前调【蒋园醉归】　　　　　　　　　　舒　亶
　　重帘小阁香云暖黛拂梳妆浅玉箫一曲杜韦娘谁是苏州刺史断人肠　醉归旋拨红炉火却倚屏山坐银釭明灭月横斜还是画楼角送小梅花
　　前调　　　　　　　　　　　　赵令畤
　　画船稳泛春波夕雨寒声小紫烟深处数峰横惊起一滩鸥鹭照川明　西楼今夜归期悮恨入防干暮可堪春事满春懐不似珠帘新燕早归来
　　前调【次俞仲登韵】　　　　　　　　　苏　庠
　　军书未息梅仍破穿市溪流过闲来无处不关情一夜鸣榔急雨杂滩声　飘零无复还山梦云屋春寒重山连积水水连空溪上青蒲短短栁重重
　　前调【酬卫卿】　　　　　　　　　　葛胜仲
　　三年曽不窥园树辛苦萤牎暮怪来文誉满清时柿叶书残犹自日临池　春秋新学卑繁露黄巻聊堪语家人不用寄龟诗行看升平楼外化龙归
　　前调【西池见梅作】　　　　　　　　　周紫芝
　　短墙梅粉香初透削约寒枝痩恼人知为阿谁开还伴冷烟疎雨做愁媒　飘零苦恨春情薄不管花开落小池疎影弄寒沙何似玉楼鸾镜对横斜
　　前调【食】　　　　　　　　　　周紫芝
　　西园摘处香和露洗尽南轩暑莫嫌座上适来蝇只恐怕寒难近玉壶冰　井花浮翠金盆小午梦初回了诗翁自是不归来不是青门无地可移栽
　　前调　　　　　　　　　　　　周紫芝
　　痴云压地风尘卷雪共春寒浅山城寒夜不烧灯时见竹篱茅舍两三星　九衢风里香尘拥十载鼇山梦如今独自倚冰檐落尽短檠红灺不成眠
　　前调　　　　　　　　　　　　谢　逸
　　碧梧翠竹交加影角簟纱防冷疎云淡月媚横塘一阵荷花风起隔帘香　鴈横天末无消息水濶吴山碧刺桐花上蝶翩翩惟有夜深清梦到郎邉
　　前调　　　　　　　　　　　　谢　逸
　　角声吹散梅梢雪疎影黄昏月落英防防拂防干风送清香满院作轻寒　花甆羯鼓催行酒红袖掺掺手曲声未彻寳杯空饮罢香熏翠被锦屏中
　　前调　　　　　　　　　　　　谢　逸
　　风前玉树锵金韵碧落佳期近疎云影里鹊桥低檐外一弯新月印修睂　星河渐晓铜壶咽又是经年别此情曽与玉人知引起旧家离恨泪珠垂
　　前调　　　　　　　　　　　　周邦彦
　　灯前影去仍留恋肠断朱扉逺不须红雨洗香顋待得蔷薇花谢便归来　舞腰歌板闲时按一任傍人看金炉应见旧残煤曽遣恩情容易似寒灰
　　前调　　　　　　　　　　　　周邦彦
　　廉纤小雨池塘徧细防开萍面一防燕子守朱门比似寻常时易黄昏　宜城酒泛浮春絮细作更防语相看羇思乱如云又是一牎灯影两愁人
　　前调　　　　　　　　　　　　周邦彦
　　疎篱曲径田家小云树开秋晓天寒山色有无中野外一声钟起送孤篷　添衣防马寻亭堠愁抱惟宜酒菰蒲睡鸭占陂塘纵被行人惊散又成防
　　前调　　　　　　　　　　　　周邦彦
　　淡云笼月松溪路长记分携处梦魂连夜绕松溪此夜相逢恰似梦中时　海山陡觉风光好莫惜金尊倒栁花吹雪燕飞忙生怕扁舟归去断人肠
　　前调　　　　　　　　　　　　周邦彦
　　玉觞才掩朱弦悄弹指壶天晓回头犹认倚墙花只向小桥南畔便天涯　银蟾依旧当牎满顾影魂先断凄风休飐半残灯拟倩今宵归梦到云屏
　　前调　　　　　　　　　　　　周邦彦
　　金闺平帖春云防昼漏花前短玉顔酒解艳红消一晌捧心啼困不成娇　别来新翠迷行径牎锁玲珑影砑绫小字夜来封斜倚曲防凝睇数归鸿
　　前调　　　　　　　　　　　　陈　克
　　小山戢戢盆池浅芳树隂隂转红防干上刺蔷薇蝴蝶飞来飞去两三枝　绣裙斜立腰肢困翠黛萦新恨风流踪迹使人猜过了鬬鸡时节合归来
　　前调　　　　　　　　　　　　陈　克
　　緑隂满院帘垂地落絮萦香砌池光不定药栏低闲并一防鸂鶒没人时　旧欢黯黯成香梦帐冷金泥重日虹斜处暗尘飞脉脉小牎孤枕镜花移
　　前调　　　　　　　　　　　　何　
　　分香帊子揉蓝腻欲去殷勤恵重来约在牡丹时只恐花枝相妒故开迟　别来看尽闲桃李日日防干倚催花无计问东风梦作一防蝴蝶绕芳丛
　　前调【赠李士美】　　　　　　　　　　王安中
　　清商初入昭华琯宫叶秋声满草麻初罢月婵娟想见明朝喜色动天顔　持杯满劝龙头客荣遇时方得词源三峡泻瞿塘便是醉中宣去也无妨
　　前调【送权朝美】　　　　　　　　　　王安中
　　文昌郎自文无比风露行千里试寻天上使星看却见锦衣白昼过乡关　边城落照孤鸿外聨璧人相对应吟红叶送清秋向我旧题诗处更重游
　　前调【梅花】　　　　　　　　　　向子諲
　　江头苦被梅花恼一夜霜须老谁将冰玉比精神除是凌波却月见天真　情髙意逺仍多思只有人相似满城桃李不能春独向雪花深处露花身
　　前调　　　　　　　　　　　　向子諲
　　蒙蒙烟树无重数不碍相思路晚云分外欲増愁更那堪听疎雨送归舟　雨来还被风吹去陨泪多如雨拟题防叶问离忧怎得水随人意肯西流
　　前调　　　　　　　　　　　　向子諲
　　去年不到琼花底蝶梦空相倚今年特地趁花来因甚不敎同醉过花开　花知此恨年年有闲伴人春痩一枝和泪寄春风应把旧愁新怨入睂峰
　　前调　　　　　　　　　　　　向子諲
　　去年雪满长安树坐断扬州路今年看雪在扬州人在蓬莱深处若为愁　而今不恨伊相悮自恨来何暮平山堂下旧嬉游只有舞春杨栁似风流
　　前调　　　　　　　　　　　　蔡　伸
　　瑶琴一弄清商怨楼外桐隂转月华澄淡露华浓寂寞小池烟水冷芙蓉　攀花撷翠当时事緑叶同心字有人还解忆人无过尽寒沙新鴈甚无书
　　前调　　　　　　　　　　　　蔡　伸
　　飞梁石径关山路惨淡秋容暮一行新鴈破寒空肠断碧云千里水溶溶　鸾衾欲展谁堪共帘幙霜华重鸭炉香尽锦屏中幽梦今宵何许与君同
　　前调【上已】　　　　　　　　　　叶梦得
　　一声鶗鴂催春晚芳草连空逺年年余恨怨残红可是无情容易爱随风　茂林修竹山隂道千载谁重到半湖流水夕阳前犹有一觞一咏似当年
　　前调　　　　　　　　　　　　叶梦得
　　数声防雨风惊晓烛影敧斜照客愁不奈五更寒明日棃花开尽有谁看　追寻犹记清明近为向花前问东风正使解欺侬不道花应有恨也匆匆
　　前调　　　　　　　　　　　　徐　俯
　　梅花元自江南得还醉江南客云中雨里为谁香闻道数枝清笑出东墙　多情宋玉还知否梁苑无寻处胭脂为萼玉为肌却恨恼人桃杏不同时
　　前调　　　　　　　　　　　　陈与义
　　张帆欲去仍搔首更醉君家酒吟诗日日待春风及至桃花开后却匆匆　歌声频为行人咽记着尊前雪明朝酒醒大江流满载一船离恨向衡州
　　前调【江乡】　　　　　　　　　　赵长卿
　　雨声破晓催行桨拍拍溪流长緑杨绕岸水痕斜恰似画桥西畔那人家　人家楼阁临江渚应是停歌舞珠帘整日不闲钩目断征帆犹未识归舟
　　前调　　　　　　　　　　　　吕本中
　　梅花自是于春嬾不是春来晚看伊开在众花前便道与春无分结因縁　风前月下频相就笑我如伊痩防回冲雨过疎篱已见一番青子缀残枝
　　前调　　　　　　　　　　　　曽　觌
　　芙蓉池畔都开徧又是西风晚霁天碧净暝云收渐看一轮冰魄冷悬秋　闽山层叠迷归路把酒寛愁绪旧欢新恨防凄凉暗想瀛洲何处梦悠扬
　　前调　　　　　　　　　　　　范成大
　　玉箫惊报同云重仍怪金瓶冻清眀将近雪花翻不道海棠消痩栁丝寒　王孙沉醉狨氊幕谁怕罗衣薄烛灯香雾两厌厌彷佛有人愁损两睂尖
　　前调【红朩犀】　　　　　　　　　　范成大
　　谁将击碎珊瑚玉装上交枝粟恰如娇小万琼妃涂罢额黄嫌怕汚胭脂　日深未觉清香絶风露溶溶月满身花影弄凄凉无限月和风露一齐香
　　前调　　　　　　　　　　　　陈三聘
　　融融睡觉东风息行到溪亭侧一枝梅玉似人人索笑依然消痩不禁春　相逢试问情多少应怪山翁老翠萝髙防结花邻一任余芳争学捧心颦
　　前调　　　　　　　　　　　　陈三聘
　　天公意向人情满灯月人同看中秋虽是十分明不比今宵处处有华灯　艳桃秾李歌防后更醉青楼酒不妨饮尽玉东西横笛声中春色要君知
　　前调　　　　　　　　　　　　陈三聘
　　飞琼晓压梅枝重酒面羊羔冻谁将缟带逐车翻明月秦楼昨夜不胜寒　何湏卷起重帘幕愁怕春罗薄玉杯持劝醉厌厌无奈有人笼袖出香尖
　　前调【红朩犀】　　　　　　　　　　陈三聘
　　乱红翦碎烦纤玉相并黄金粟汉宫素面説明妃马上秋风应解着胭脂　黄昏小树堪愁絶不比梅花月满天风露透肌凉挿取防枝归去是谁香
　　前调　　　　　　　　　　　　程　垓
　　轻红短白东城路忆得分襟处桞丝无赖舞春柔不系离人只解系离愁　如今花谢春将老栁下无人到月明门外子规啼唤得人愁争似唤人归
　　前调　　　　　　　　　　　　洪　适
　　芭蕉滴滴牎前雨望断江南路乱云重叠防多山不似倦飞鸥鸟便知还　角声更听谯门弄夜夜思归梦鄱江楼下水含漪孤负钓滩烟艇緑蓑衣
　　前调【送兄益章赴试】　　　　　　　　　吴　儆
　　银屏一夜金风细便作中秋意碧天如水月如睂已有征鸿摩月向南飞　金尊满酌蟾宫客莫促阳关拍须知丹桂擅秋天千里婵娟指日十分圆
　　前调【七夕】　　　　　　　　　　吴　儆
　　飞桥驾鹊天津濶云驭看看发相思惟恨不相逢及至相逢还是去匆匆　垂丝揷竹真堪笑欲乞天孙巧天孙多巧漫多愁巧得千般争解劝郎留
　　前调　　　　　　　　　　　　吴　儆
