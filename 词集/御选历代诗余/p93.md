<!-- { "loadSidebar": true } -->
　　前调　　　　　　　　　　　　晏几道
　　淡水三年欢意危弦几夜离情晓霜红叶舞归程客情今古道秋梦短长亭　緑酒尊前清泪阳关叠里离声少陵诗思旧才名云鸿相约处烟雾九重城
　　前调　　　　　　　　　　　　晏几道
　　浅浅余寒春半雪销蕙草初长烟迷栁岸旧池塘风吹梅蕊闭雨细杏花香　月坠枝头懽意从前虚梦髙唐觉来何处放思量如今不是梦真个到伊行
　　前调　　　　　　　　　　　　晏几道
　　长爱碧防干影芙蓉秋水开时脸红凝露学娇啼霞觞熏冷艶云髻袅纎枝　烟雨依前时霜丛如旧芳菲与谁同醉采香归去年花下客今似蝶分飞
　　前调　　　　　　　　　　　　晏几道
　　旖旎仙花觧语轻盈春栁能眠玉楼深处绮牎前梦回芳草夜歌罢落梅天　沈水浓薰绣被流霞浅酌金船緑娇红小正堪怜莫如云易散须似月频圆
　　前调　　　　　　　　　　　　晏几道
　　梦后楼台髙锁酒醒帘幕低垂去年春恨却来时落花人独立微雨燕双飞　记得小苹初见两重心字罗衣琵琶弦上说相思当时明月在曾照彩云归
　　前调　　　　　　　　　　　　陈师道
　　曲巷斜街信马小桥流水谁家浅妆深态倚门斜只縁些子意消得百般夸　粉面初生明月酒容欲退朝霞春风还觧染霜华肯持鸳绮被来伴杜陵花
　　前调　　　　　　　　　　　　赵长卿
　　春事犹余十日吴蚕早已三眠多情忍对落花前荼蘼飘暖雪荷叶媚晴天　香淡无心浸酒緑浮可意邀船时光堪恨也堪怜单衣三月暮歌扇一番圆
　　前调　　　　　　　　　　　　赵长卿
　　逺岫螺头湿翠流霞赪尾疎明断虹斜界雨新晴烟村灯火晩江浦画难成　我向其间泛叶终朝露渚风汀近来心事最关情不堪三弄笛吹作断肠声
　　前调　　　　　　　　　　　　陆　防
　　鸠雨催成新緑燕泥收尽残红春光还与美人同论心空眷眷分袂却匆匆　只道真情易写那知怨句难工水流云散各西东半廊花院月一帽栁桥风
　　前调　　　　　　　　　　　　髙观国
　　风月生来人世梦魂飞堕仙津青春日日醉芳尘一鞭花陌晓双桨栁桥春　前度诗留醉袖昨宵香浥罗巾小姬飞燕是前身歌随流水咽眉学逺山颦
　　前调　　　　　　　　　　　　史达祖
　　草脚青回细腻栁梢緑转条苖旧游重到合魂销棹横春水渡人凭赤阑桥　归梦有时曾见新愁未肯相饶酒香红被夜迢迢莫教无用月来照可怜宵
　　前调　　　　　　　　　　　　史达祖
　　倦客如今老矣旧时不奈春何几曾湖上不经过看花南陌醉驻马翠楼歌　逺眼愁随芳草湘裙忆着春罗枉教装得旧时多向来箫鼓地犹见栁婆娑
　　前调　　　　　　　　　　　　赵　溍
　　堤曲朱墙近逺山明碧瓦髙低好风二十四归期骄騘穿栁去文鹢挟春飞　箫鼓晴雷殷殷笑歌香雾霏霏闲情不受酒禁持断桥无立处斜日欲归时
　　前调　　　　　　　　　　　　詹　正
　　自结牀头麈尾角巾坐枕孤松片云承日过山东起听荷叶雨行受芷花风　无客同羮莼菜有人为剥莲蓬东墙年少未从容何因知我意吹笛月明中
　　前调　　　　　　　　　　　　钱光绣
　　酒谷頽然便醉砚田荒矣慵耕不堪落叶两三声病从秋后减愁向雨中生　拊劔还歌白石焚香复展黄庭徘徊山寺又钟鸣鸦啼归晓树蛩语伴疎灯
　　鹊桥仙
　　【又一体双调五十八字】
　　鹊桥仙　　　　　　　　　　　韩　淲
　　雨意生凉云容催暮画楼人倚防干处栁边新月巳微明银潢隐隐疎星渡　今古佳期漫传牛女一杯试与寻新句幽懐冷眼是青山旧懽徃恨浑无据
　　惜分钗
　　【双调五十八字】
　　惜分钗　　　　　　　　　　　吕渭老
　　春将半莺声乱栁丝拂马花迎面小堂风暮楼钟草色连云瞑色连空重重　秋千畔何人见寳钗斜照春妆浅酒霞红与谁同试问别来近日情悰忡忡
　　前调　　　　　　　　　　　　吕渭老
　　重檐挂微灯下背防同説春风话月盈楼泪盈眸觑着红茵无计迟留休休　莺花谢春残也等闲泣损香罗帊见无由恨难收梦短屏深清夜浓愁悠悠
　　七娘子
　　【双调五十八字】
　　七娘子　　　　　　　　　　　蔡　伸
　　天涯极目伤离绪登临况值秋光暮手撚黄花凭谁分付雝雝鴈落蒹葭浦　凭髙目断桃溪路屏山楼外青无数緑水红桥琐牎朱户如今緫是销魂处
　　夜行船
　　【又一体双调五十八字】
　　夜行船　　　　　　　　　　　赵长卿
　　緑盖红幢笼碧水鱼眺处浪痕匀碎惜别慇懃留连无计歌声与泪和柔脆　一叶扁舟烟浪里曲滩头此情无际窈窕眉山暮霞红处雨云想翠峰十二
　　前调【又一体】　　　　　　　　　　王　嵎
　　曲水湔裠三月二马如龙钿车如水风飏防丝日烘晴昼人共海棠俱醉　客里光隂难可意埽芳尘旧游谁记午梦醒来不觉小牎人静春在卖花声里
　　河传
　　【又一体双调五十八字】
　　河传　　　　　　　　　　　　徐昌图
　　秋光满目风清露白莲红水绿何处梦回弄珠拾翠盖盈倚兰桡眉黛蹙　采莲调穏吴侣声相续倚棹吴江曲惊起暮天几双交颈鸳鸯入芦花深处宿
　　恨春迟
　　【双调五十八字】
　　恨春迟　　　　　　　　　　　张　先
　　好梦才成成又断晩起云朶疏鬟秀脸拂新红滴入娇眉眼薄衣减春寒　短柱溪桥波平岸画阁外落日西山不忍闲花并蔕秋藕同根何时重得双莲
　　花上月令
　　【双调五十八字】
　　花上月令　　　　　　　　　　呉文英
　　文园消渇爱江清酒觞怯怕深觥玉舟曾洗芙蓉水泻清氷秋梦浅醉云轻　庭竹不收帘影去人睡起自空明瓦瓶汲井和秋叶荐吟醒夜深重怨遥更
　　玉碾萼
　　【双调五十八字】
　　玉碾萼　　　　　　　　　　　无名氏
　　酥防萼玉碾萼防时碾时香雪薄才折得春力弱半掩朱扉垂绣幕怕吹落　撚一晌嗅一晌撚时嗅时宿酒恶春笋上不忍放待对菱花斜揷向宝钗上

　　御选歴代诗余巻三十五
　　钦定四库全书
　　御选歴代诗余巻三十六目録【五十八字】
　　踏莎行
　　冦准
　　晏殊【五首】
　　陈尧佐
　　欧阳修
　　晏几道【四首】
　　张先
　　蘓轼
　　黄庭坚【二首】
　　秦观
　　陈师道
　　李之仪【二首】
　　贺铸【五首】
　　毛滂【八首】
　　杜安世【四首】
　　周紫芝【四首】
　　谢逸
　　向子諲
　　蔡伸
　　赵师侠
　　赵长卿
　　张元干
　　侯寘【二首】
　　辛弃疾【二首】
　　姚寛
　　洪迈
　　袁去华
　　刘克荘
　　姜夔
　　黄机
　　刘光祖
　　李浙
　　髙观国【二首】
　　杨伯嵒
　　洪瑹
　　卢炳【二首】
　　吴文英
　　周密【二首】
　　王沂孙
　　张炎【四首】
　　石孝友【二首】
　　毛珝
　　何梦桂
　　李彭老
　　无名氏
　　蘓氏
　　紫竹
　　无名氏【四首】
　　张翥
　　沈禧
　　倪瓉
　　王行
　　王徳琏【四首】
　　无名氏
　　刘基【二首】
　　杨基【二首】
　　邉贡
　　吴子孝
　　王衡
　　董斯张
　　沈龙
　　卓人月
　　钱棻
　　陈子龙
　　梁云构
　　沈宜修
　　叶小鸾【三首】

　　御选歴代诗余巻三十六目录
　　钦定四库全书
　　御选歴代诗余巻三十六【五十八字】
　　司经局洗马掌局事兼翰林院修撰加二级【臣】王奕清奉防校刋
　　踏莎行
　　【一名桞长春防调五十八字】
　　踏莎行　　　　　　　　　　　冦　准
　　春色将阑莺声渐老红英落尽青梅小画堂人静雨蒙蒙屏山半掩余香袅　密约沈沈离情杳杳菱花尘满慵将照倚楼无语欲销魂长空黯澹连芳草
　　前调　　　　　　　　　　　　晏　殊
　　细草愁烟幽花怯露凭防总是销魂处日髙深院静无人时时海燕防飞去　带缓罗衣香残蕙炷天长不禁迢迢路垂杨只觧惹春风何曾繋得行人住
　　前调　　　　　　　　　　　　晏　殊
　　祖席离歌长亭别宴香尘已隔犹回面居人匹马映林
　　嘶行人去棹依波转　画阁魂消髙楼目断斜阳只送平波逺无穷无尽是离愁天涯地角寻思徧
　　前调　　　　　　　　　　　　晏　殊
　　碧海无波瑶防有路思量便合防飞去当时轻别意中人山长水逺知何处　绮席凝尘香闺掩雾红笺小字凭谁附髙楼目尽欲黄昏梧桐叶上萧萧雨
　　前调　　　　　　　　　　　　晏　殊
　　緑树归莺雕梁别燕春光一去如流电当歌对酒莫沉吟人生有限情无限　弱袂萦春修蛾写怨秦筝寳柱频移鴈尊中緑醑意中人花朝月下长相见
　　前调　　　　　　　　　　　　晏　殊
　　小径红稀芳郊绿徧高防树色阴阴见春风不觧禁杨花蒙蒙乱扑行人面　翠叶藏鸎朱帘隔燕炉香静逐游丝转一塲愁梦酒醒时斜阳却照深深院
　　前调　　　　　　　　　　　　陈尧佐
　　二社良辰千家庭院翩翩又覩防飞燕鳯凰巢稳许为邻潇湘烟暝来何晚　乱入红楼低飞緑岸画梁轻拂歌尘转为谁归去为谁来主人恩重珠帘卷
　　前调　　　　　　　　　　　　欧阳修
　　候馆梅残溪桥栁细草薰风暖揺征辔离愁渐逺渐无穷迢迢不防如春水　寸寸柔肠盈盈粉泪楼髙莫近危阑倚平芜尽处是春山行人更在春山外
　　前调　　　　　　　　　　　　晏几道
　　桞上烟归池南雪尽东风渐有繁华信花开花谢蝶应知春来春去鸎能问　梦意犹疑心期欲近云笺字字萦方寸宿妆曾比杏顋红忆人细把香英认
　　前调　　　　　　　　　　　　晏几道
　　宿雨收尘朝霞破暝风光暗许花期定玉人呵手试妆时粉香帘幙阴隂静　斜鴈朱弦孤鸾緑镜伤春误了寻芳信去年今日杏墙西啼鸎唤得闲愁醒
　　前调　　　　　　　　　　　　晏几道
　　緑径穿花红楼压水寻芳误到蓬莱地玉顔人是蕊珠仙相逢展尽防蛾翠　梦草闲眠流觞浅醉一春总见瀛洲事别来防燕又西飞无端不寄相思字
　　前调　　　　　　　　　　　　晏几道
　　雪尽寒轻月斜烟重清欢犹计前时共迎风朱户背灯开拂檐花影侵帘动　绣枕防鸳香苞翠凤从来徃事都如梦伤心最是醉归时眼前少个人人送
　　前调　　　　　　　　　　　　张　先
　　衾凤犹温笼鹦尚睡宿妆稀澹睂成字映花避月上回廊珠裙折折轻垂地　翠幙成波新荷贴水纷纷烟絮低还起重墙绕院更重门春风无路通深意
　　前调　　　　　　　　　　　　苏　轼
　　山秀芙蓉溪明罨画真游洞穴沧波下临风慨想斩蛟人长桥千载犹横跨　觧佩投簮求田问舍黄鸡白酒渔樵社元龙非复少时豪耳邉洗尽功名话
　　前调【茶】　　　　　　　　　　　黄庭坚
