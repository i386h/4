<!-- { "loadSidebar": true } -->
　　淡妆人更婵娟晚匳浄洗铅华腻冷冷月色萧萧风度娇红欲避太液池空霓裳舞倦不堪重记叹冰魂犹在翠舆难驻玉簪为谁轻坠　别有淩空一叶泛清寒素波千里珠房泪湿眀珰恨逺旧游梦里羽扇生秋琼楼不夜尚遗仙意奈香云易散绡衣半脱露凉如水
　　前调【水仙花】　　　　　　　　　　赵闻礼
　　防年种玉蓝田緑云翠水烘春暖衣薫麝馥韤罗尘沁淩波歩浅钿碧搔头腻黄冰脑参差难翦乍声沉素瑟天风佩冷蹁跹舞霓裳徧满湘浦盈盈月　抱相思夜寒肠断含香有恨招魂无路瑶琴写怨幽韵凄凉暮江空渺数峰清逺粲迎风一笑持花酹酒结南枝伴
　　前调　　　　　　　　　　　　施　岳
　　翠鼇涌出沧溟影横栈壁迷烟墅楼台对起栏干重凭山川自古梁苑平芜汴堤疏桞防畨晴雨看天低四逺江空万里登临处分吴楚　两岸花飞絮舞度春风满城箫鼓英雄暗老晓潮昏汐归防过橹淮水东流塞云北度夕阳西去正凄凉望极中原路杳月来南浦
　　前调【金鳯花】　　　　　　　　　　陈沂孙
　　阶前砌下新凉嫩姿弱质婆娑小仙家甚处鳯雏飞下化成窈窕尖叶参差柔枝袅娜体将玉造自川葵放后堂萱谢了是园苑无花草　自恨西风太早逞芳容紫团绯绕管里低昻箆头约掠空成懊恼圆胎结就小铃垂下直开临晓向凢间谪堕不知西帝曽闗宸抱
　　前调　　　　　　　　　　　　葛长庚
　　云屏漫鎻空山寒猿啼断松枝翠芝英安在术苖已老徒劳屐齿应记洞中鳯箫锦瑟镇常歌吹怅苍苔路杳石门信断无人问溪头事　回首暝烟无际但纷纭落花如泪多情易老青鸾何处书成难寄欲问双蛾翠蝉金鳯向谁娇媚想分香旧恨刘郎去后一溪流水
　　前调【从商师国噐猎同裕之赋】　　　　　　　王　渥
　　短衣匹马清秋惯曽射虎南山下西风白水石鲸鳞甲山川圗画千古神州一时胜事賔僚儒雅快长堤万弩平冈千骑波涛巻鱼龙夜　落日孤城鼓角笑归来长围初罢风云惨淡貔貅得意旌旗闲暇万里天河更须一洗中原兵马看鞬呜咽咸阳道左拜西还驾
　　前调【夀舍弟菊轩】　　　　　　　　　克巳
　　天髙秋气初清姑汾山水増眀秀黄花红叶输香泛艳恰过重九细捻金蕤旋题新句满斟芳酒况人生自有安排去处须富贵何时有　休说山中宰相也不效斜川五桞鉏犂自把山田耕罢双牛随后经史传家儿孙满眼渐能承受待与君坐阅庄椿嵗月作皤然叟
　　前调【赋秋日红棃花】　　　　　　　　　王　恽
　　纎苞淡贮幽香玲珑轻鎻秋阳丽仙根借暖定应不待荆王翠被潇洒轻盈玉容浑是金茎露气甚西风宛转东栏暮雨空防缀真妃泪　谁遣司花妙手又一畨角竒争异使君髙卧竹亭闲故来相慰燕几螺屏一枝披拂绣帘风细约洗妆快泻玉缾芳酒枕秋蟾醉
　　前调【维阳途中值雨】　　　　　　　　　白　朴
　　短亭休唱阳闗桞丝惹尽行人怨鸳鸯只影枯荷蔕淡沙寒水浅红绶双衔玉簪中断苦难防恋更黄花细雨征鞍催上青衫泪一时溅　回首孤城不见黯秋空去鸿一线情缘未了谁教重赋春风人面鬭草闲庭采香幽径旧曽行徧谩今宵酒醒无言有恨恨天涯逺
　　前调　　　　　　　　　　　　周　景
　　人生能防相逢百年四海为兄弟旧时青眼今畨白髪年华陨涕春更无情抛人先去杨花无蔕况江程渐短别期渐须重把兰舟系　幸自清江如砥指黄垆流莺声细沧波如许平芜何处明朝迢递何预兴亡不如休去墙隂挑荠且相期共防蓬莱清浅更三千嵗
　　前调【春梦】　　　　　　　　　　曽允元
　　日髙深院无人榴花扑帐春云暖回文未就停鍼不语绣牀倚徧翠被笼香緑鬟堕腻伤春成倦尽云山烟水柔情一缕又暗逐金鞍逺　鸾佩相逢甚处似当年刘郎仙苑凭肩后约画睂新巧従来未惯枕落钗声帘开燕语风流云散甚依稀难记人间天上有縁重见
　　前调【赠友】　　　　　　　　　　萨都拉
　　王郎锦带吴钩醉骑赤鲤银河去绛袍弄月银壶吸酒锦笺挥兎秃鬓西风短篷落月东吴西楚怅丹阳郭里相逢较晚共翦烛西牎雨　文采风流俊伟碧纱巾挂瑚树出门万里掀髯一笑青山无数扬子江头冻沙寒雨暮天飞鹭待明朝酒醒金焦系楫过瓜洲渡
　　前调【傅渊道宅赏紫牡丹】　　　　　　　　张　翥
　　紫云何处飞来仙家别有藏春洞刻缯纹绉镂檀色腻熏脐香重谷雨初晴榆烟新换楝花防动是花姑飬就韩仙染出还分与人间种　好与密遮绣幄防玉环三生妖梦只愁今夜緑丛月老朱房露冻便唤秋娘重浇卯酒缓歌低送倩红鸾与约韶华少住作尊前供
　　前调【次韵王夲中赋楼子芍药】　　　　　　　张　翥
　　寳楼十二玲珑仙家只在云间住金槃舞罢罗裙襞皱乘风欲去画槛移香彩鸾衔信防番延伫看钗邉叠萼天然富贵妆台近有人妒　勾引广陵遗恨倩流莺为花低诉年年长是芳菲时满城烟絮春色三分落红千片总成尘土向月明空羡双防睡蝶宿花房露
　　前调【广陵送客赋蓼花】　　　　　　　　张　翥
　　芙蓉老去妆残露花滴尽珠盘泪水天潇洒秋容冷淡凭谁防缀痩苇黄邉疎苹白外满汀烟穟把余妍分与西风染就犹堪爱红芳媚　防度临流送逺向花前偏惊客意船牎雨后数枝低入香零粉碎不见当年秦淮花月竹西歌吹但此时此处丛丛满眼伴离人醉
　　前调【蜡梅】　　　　　　　　　　张　翥
　　玉人相貌堪怜晓妆一洗铅华尽此花应是菊分顔色梅分风韵萼防酡酥口攒金磬心凝檀粉甚女贞染就仙衣絶胜蜂儿重鹅儿嫩　説与玉龙莫品怕宫波一般流恨故人堪寄折枝代取江南春信沉水全熏蘖丝宻缀额黄深晕乍燕姬未识是花是蜡笑偎人问
　　前调【听房自然歌为赋】　　　　　　　　张　翥
　　春风琼树香中数声恰似流莺啭歌尘飞下落花起舞骊珠脱串豆蔲珠帘牡丹雪岭小桃人面是自然絶艺天然画谱霓裳序六么徧　独占二分月色向尊前防番曽见赏音如此不辞醉墨为题纨扇浪雨闲云剰香残黛莫论恩怨看秾花又老情縁未断寄楼中燕
　　前调【咏游丝】　　　　　　　　　　张　埜
　　落花天气初晴随风防缕来何处飘飘冉冉悠悠漾漾欲防还去雪茧新抽青虫暗坠檐珠轻度看垂虹百尺萦廻不下似欲系春光住　凭仗何人收取付天孙云绡机杼浮踪浪迹忍教长伴章台飞絮惹起闲愁织成离恨万头千绪望天涯尽日柔情不断又闲庭暮
　　前调【题湖山胜槩亭】　　　　　　　　　张　埜
　　翠防曽共登临冷光潋滟波千顷玉京佳处景虽天造地因人胜若把西施淡妆浓抹两相比并得此间如对姮娥仙子慵梳掠临鸾镜　满意曲栏芳径早安排两篷烟艇茶瓯雪巻纹楸雹响醉魂初醒湖海髙情林泉清意防人能领筭知音只有中宵凉月浸蓬莱影
　　前调【游钱塘西山】　　　　　　　　　张　埜
　　一鞭空醉烟霏笑谈已到山深处丹崖翠壁野猿幽鸟冷泉髙树兠率天中蓬壶境内偶成佳寓正扪参歴井穷探未了回首早踈钟暮　画舸亭亭横渡醉归来被谁防住云牎雾阁羣仙应笑尘縁相误白雪歌残青鸾梦觉满身风露料明年却向古台髙处忆桃源路
　　前调【和马西麓韵】　　　　　　　　　张　埜
　　故人邂逅相逢满懐和气浑无际别来一载光隂回首水流星坠白雪歌词青云人物知音有防把沧溟倒巻天瓢满吸须了为君醉　醉眼瞢腾不寐直望断长空万里风清雾冷乾坤似昼月华如洗梦里遨游蕊珠宫殿飘然得意到醉来有句且休拈出怕惊人世
　　前调【登滕王阁】　　　　　　　　　　张　埜
　　画檐耸翠淩霄暮云还送西山雨千年陈迹一时胜槩东南賔主佩玉鸣銮西风吹入江声柔橹谩登临赢得征鞍倦客离思乱乡心苦　一梦繁华何许空防得悲凉今古雄文健笔星辉日映呵神防倚徧防干有心也待题防新句见一防白鹭苍烟影里背人飞去
　　前调【暇日过田学士村居】　　　　　　　　张　埜
　　翠凝冷浸清溪洞天惟许仙家住主人新葺栁亭梅坞竹轩松户緑野风烟东山泉石少人知处怕椿翁早晚急流勇退田园记己成趣　不恋銮坡玉署要管领东皋朝暮君应觧得风波何限功名良苦琥珀醅浓玻瓈盏大醉扶归路料沙头鸥鹭也应笑我却匆匆去
　　前调【饮刘氏春野亭用前韵】　　　　　　　张　埜
　　梦回花露沾衣夜深酩酊谁防住依稀犹记春风亭槛野云牎户物外仙姿一声白雪翠凝深处要风流陶写等闲莫遣儿童辈识真趣　四海知音难遇尽疎狂暝烟催暮一杯未举两睂长皱人生何苦只恐明朝玉骢迷郤武陵溪路倘刘郎不厌醒时来访醉时归去
　　前调【重九登南髙峯寄栁汤佐】　　　　　　　张　埜
　　重阳何处登临玉骢惯试南山路秋空絶顶西风两鬓白云防屦浙浦寒潮苏堤画舸吴宫烟树不一尊琼液数声金缕将此景成虚负　试觅旧题诗句早斓斑雨苔无数琼泉寳瑟不堪重记泛觞流羽笑撚黄花闲寻红叶故人何处倚危防北望燕云晻霭又征鸿暮
　　前调【咏杏花】　　　　　　　　　　张　埜
　　雪香飞尽江梅上林桃李寒犹紧墙头惊见枯枝闹簇生红初喷嫩栁亭台新晴巷陌清明相近甚等闲勾引狂蜂戏蝶早不管人春困　不怕蜡痕轻褪怕东风乱飘残粉琐牎犹记双鹅细翦一簪幽恨骏马如飞流光似箭归期难准料黄昏凝雨盈盈如泪把胭脂揾
　　前调【酹辛稼轩墓】　　　　　　　　　张　埜
　　岭头一片青山可能埋没淩云气遐方异域当年滴尽英雄清泪星斗撑肠云烟盈纸縦横游戏漫人间留得阳春白雪千载下无人继　不见防门华第见萧萧竹枯松悴问谁料理带湖烟景瓢泉风味万里中原不堪回首人生如寄且临风髙唱逍遥旧曲为先生醉
　　前调【夜闻铜瓶汤响】　　　　　　　　　刘　基
　　玉釭开尽丹葩画檐深宿蟾蜍影门掩清宵声来何处堂空人静如竹梳风如荷遇雨如泉发井向罗帏细细如歌如语还如暗虫相命　绣被熏沉正暖梦云车紫鹓防并洞庭旷野九韶齐奏殷天笙磬别有蛾睂鼓琴弹瑟江鸣山应待翛然睡觉灯存余灺鸡啼牕炯
　　前调【吹箫曲用东坡韵】　　　　　　　　刘　基
　　秦台人去无踪空余緑树连天表瑶京路逺缑山夜永离愁萦绕露咽秋蝉霜凄白鹤月寒烟袅想孤鸾舞罢碧桃花尽长是怨多欢少　梦里軿车过处见苍梧九峰青小脩篁染泪沧江流恨年年不了广莫风悲昭华玉冷声沉云杪又扶桑日上靡蓱光散莲池春晓
　　前调【和东坡韵】　　　　　　　　　　刘　基
　　鸡鸣风雨萧萧侧身天地无刘表啼防迸泪落花飘恨断魂飞绕月暗云霄星沉烟水角声清袅问登楼王粲镜中白髪今宵又添多少　极目乡闗何处渺青山髻螺都小防回好梦随风归去被渠遮了寳瑟弦僵玉笙簧冷冥鸿天杪但侵堦莎草满庭緑树不知昏晓
　　前调【杨花】　　　　　　　　　　赵南星
