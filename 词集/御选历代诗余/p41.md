<!-- { "loadSidebar": true } -->
　　凭防独南山影蘸杯心緑杯心緑悠然忽见卧披横轴西风暗度钗梁玉手香记得人簪菊人簪菊无穷幽
　　韵细看不足
　　前调　　　　　　　　　　　　房舜卿
　　与伊别相思一夜梅花发梅花发凄凉南浦断桥斜月盈盈微歩凌波韤东风笑倚天涯阔天涯阔一声羌
　　笛暮云愁絶
　　前调　　　　　　　　　　　　何梦桂
　　伤离别江南鴈断音书絶音书絶两行珠泪寸肠千结伤心长记中秋节今年还似前年月前年月那知今
　　夜月圆人缺
　　前调【题蓬莱阁】　　　　　　　　　　无名氏
　　烟漠漠海天揺荡蓬莱阁蓬莱阁朱甍碧瓦半侵寥廓三生谩有长生药茫茫云海风涛恶风涛恶仙槎不
　　见暮沙潮落
　　前调　　　　　　　　　　　　无名氏
　　秋寂寂碧纱牎外人横笛人横笛天津桥上旧曽听得宫妆玉指无人识龙吟水底声初息声初息月明江
　　岸数峰凝碧
　　前调　　　　　　　　　　【宋媛】朱淑真
　　弯弯曲新年新月钩寒玉钩寒玉鳯鞵儿小翠睂儿蹙閙蛾雪柳添妆束烛龙火树争驰逐争驰逐元宵三
　　五不如初六
　　前调【季温归樵　　　　　　宋媛阳书寄】孙道绚
　　秋寂寞秋风夜雨伤离索伤离索老懐无奈泪珠零落故人一去无期约尺书忽寄西飞鹤西飞鹤故人何
　　处水村山郭
　　前调　　　　　　　　　　　　完顔璹
　　寒仍暑春来秋去无今古无今古梁园风月汴堤烟雨水涵天影秋如许夕阳低处征帆举征帆举一行惊
　　鴈数声柔橹
　　前调　　　　　　　　　　　　赵秉文
　　箫声苦箫声吹断夷山雨夷山雨人空不见吹台歌舞危楼目极伤平楚断霞落日懐千古懐千古一杯还
　　酹信陵坟土
　　前调　　　　　　　　　　　　张　翥
　　江南北金鞍一去空消息空消息鸡声月店鴈声霜驿春醪谁道浓无滴十分满引浑无力浑无力离愁似
　　海怎生干得
　　前调　　　　　　　　　　　　张　翥
　　金杯侧东风易醉多情客多情客送君南浦送春南陌落花巧妒罗裠色舞红变尽休轻拆休轻拆待他归
　　看旧时寛窄
　　前调　　　　　　　　　　　　赵　雍
　　春寂寂重门半掩棃花白棃花白芳心如醉暗思当日金钗欲坠乌云侧佳人望断天涯客天涯客今年又
　　过清明寒食
　　前调　　　　　　　　　　　　倪　瓒
　　扶疎玉蟾宫树影防干曲防干曲一襟香露几枝金粟姮娥镜掩秋云緑无端风雨声相续声相续不须澄
　　霁为沽醽醁
　　前调　　　　　　　　　　　　倪　瓒
　　参差玉笙声暮起瑶台曲瑶台曲轻风香浸夜凉肌粟黄云巧缀飞霞緑清吟未断秋霖续秋霖续恐辜花
　　意倒尊中醁
　　前调【杨花】　　　　　　　　　　杨　基
　　东风恶一溪春水杨花落杨花落惹人衫袖缀人帘幙才飞却堕能纤弱倏来还去无拘着无拘着山遥水
　　逺任伊飘泊
　　前调　　　　　　　　　　　　王　逹
　　愁如缕谁家落日敲秋杵敲秋杵淡烟疎柳故人何许别来毎恨闗山阻征鸿影落芙蓉渚芙蓉渚短篷孤
　　竹几声疎雨
　　前调【湖上次韵】　　　　　　　　　　史　鉴
　　湖边寺楼台旧是春游地春游地千花张锦两山横翠西风防槛秋无际青山不改朱顔异朱顔异断桥残
　　柳伴人憔悴
　　前调【栁絮】　　　　　　　　　　陈子龙
　　春漠漠香云吹断红文幕红文幕一帘残梦任他飘泊轻狂无奈东风恶蜂黄蝶粉同零落同零落满池萍
　　水夕阳楼阁
　　前调【感旧　　　　　　　　明媛】陆卿子
　　砧声咽梅花梦断纱牎月纱牎月半枝疎影一帘凄切心前旧愿难重说花飞春老流莺絶流莺絶今宵试
　　问几人离别
　　前调　　　　　　　　　　【明媛】叶小鸾
　　湘帘揭梧桐落向银牀咽银牀咽半庭斜日数堆黄叶绣屏一缕消春怯花防又见飞蝴蝶飞蝴蝶怪他轻
　　薄捣衣时节
　　前调　　　　　　　　　　【明妓】王　微
　　多情月偷云出照无情别无情别清辉只似暂圆常缺伤心好对西湖说湖光如夣湖流咽湖流咽离愁又
　　似半明不灭
　　前调【又一体】　　　　　　　　　　贺　铸
　　晓朦胧前溪百鸟啼匆匆啼匆匆凌波人去拜月楼空旧年今日东门东鲜妆辉映桃花红桃花红吹开吹
　　落一任东风
　　前调【桑】　　　　　　　　　　　贺　铸
　　着春衫玉鞭鞭马南城南南城南柔桑细草留住金衔粉娥采叶共亲蚕蚕饥略许携纤纤携纤纤湔裙淇
　　上更待初三
　　前调【梅】　　　　　　　　　　　朱　雍
　　风萧萧驿亭春信期春潮期春潮黄昏浮动谁在江皋碧云冉冉横溪桥琼车未至余香飘余香飘一帘疎
　　影月在花梢
　　前调　　　　　　　　　　　　程　垓
　　青门深海棠开后春阴阴春阴阴万重云水一寸归心玉楼深锁烟销沉知他何日同登临同登临待收红
　　泪细说如今
　　前调　　　　　　　　　　　　陆　游
　　玉花骢晩街金辔声璁珑声璁珑闲敧乌帽又过城东富春巷陌花重重千金沽酒酬春风酬春风笙歌围
　　里锦绣丛中
　　前调　　　　　　　　　　　　张　辑
　　风凄凄井栏络纬惊秋啼惊秋啼凉侵好梦月正楼西卷帘望月知心谁闗河空隔长相思长相思碧云暮
　　合有美人兮
　　前调　　　　　　　　　　　　髙观国
　　栖乌惊隔牎月色寒于冰寒于冰淡移梅影冷印疎櫺幽香未觉魂先清无端勾起相思情相思情恼人无睡直到天明
　　前调　　　　　　　　　　【宋媛】孙道绚
　　花深深一钩罗韤行花阴行花阴闲将柳带试结同心日边消息空沉沉画睂楼上愁登临愁登临海棠开
　　后望到如今
　　前调　　　　　　　　　　　　顔　奎
　　水云幽怕黄霜竹生新愁生新愁如今何处倚月南楼龙吟杳杳天悠悠腾蛟起鳯鸣箜篌鸣箜篌听吹短
　　气江上无秋






　　御选歴代诗余巻十五
　　钦定四库全书
　　御选歴代诗余巻十六目录【四十七字】
　　阮郎归
　　南唐李煜
　　冯延已【二首】
　　司马光
　　欧阳修【二首】
　　晏几道【五首】
　　张先
　　苏轼【二首】
　　黄庭坚【四首】
　　秦观【五首】
　　晁补之【三首】
　　李之仪
　　毛滂
　　苏庠
　　周紫芝【三首】
　　谢逸【三首】
　　周邦彦【二首】
　　曹组
　　蔡伸
　　赵师侠【二首】
　　赵长卿【三首】
　　曽觌
　　侯寘【二首】
　　赵彦端【二首】
　　马庄父
　　王炎
　　严仁
　　徐照
　　史达祖【二首】
　　翁孟寅
　　洪瑹
　　方千里【二首】
　　黄升
　　呉文英【五首】
　　蒋捷
　　李演
　　张炎
　　翁元龙
　　赵君举
　　王同祖
　　魏氏
　　詹正
　　王从叔
　　张埜
　　刘基【二首】
　　呉子孝【二首】
　　呉寛
　　张大烈【三首】
　　汤显祖
　　陈子龙
　　前调【又一体】
　　端淑卿
　　画堂春【又一体】
　　秦观【二首】
　　赵师侠
　　赵长卿【二首】
　　赵鼎
　　赵彦端
　　郑域
　　呉子孝【二首】
　　莫是龙
　　陆卿子
　　喜迁莺【又一体】
　　南唐李煜
　　和凝
　　晏几道
　　夏竦
　　前调【又一体】
　　薛昭蕴【三首】
　　许棐
　　前调【又一体】
　　韦庄【二首】
　　周邦彦【二首】
　　夏言
　　前调【又一体】
　　晏殊【二首】
　　前调【又一体】
　　冯延已【二首】
　　晏殊【二首】
　　前调【又一体】
　　毛文锡
　　前调【又一体】
　　刘基
　　呉子孝【三首】









　　御选歴代诗余巻十六目録
　　钦定四库全书
　　御选歴代诗余巻十六【四十七字】
　　司经局洗马掌局事兼翰林院修撰加二级【臣】王奕清奉防校刋
　　阮郎归
　　【用阮肇事名调一名醉桃源一名碧云春一名鹤冲天双调四十七字以南唐李煜作为定体后人平仄互异者皆非】
　　阮郎归　　　　　　　　　南唐李煜
　　东风吹水日衔山春来长是闲落花狼藉酒防笙歌醉梦间　春睡觉晚妆残凭谁整翠鬟留连光景惜朱顔黄昏独倚防
　　前调　　　　　　　　　　　　冯延巳
　　南园春半蹋青时风和闻马嘶青梅如豆柳如丝日长蝴蝶飞　花露重草烟低人家帘幙垂秋千慵困解罗衣画梁双燕归
　　前调　　　　　　　　　　　　冯延巳
　　角声吹断陇梅枝孤牎月影低塞鸿无限欲惊飞城乌休夜啼　寻断梦掩香闺行人去路迷门前杨柳緑隂齐何时闻马嘶
　　前调　　　　　　　　　　　　司马光
　　渔舟容易入深山仙家日日闲绮牎纱幌映朱顔相逢醉梦间　松露冷海霞殷匆匆整棹还落花寂寂水潺潺重寻此路难
　　前调　　　　　　　　　　　　欧阳修
　　刘郎何日是来期无心云胜伊行云犹解傍山扉郎行去不归　强匀面又芳菲春深轻薄衣桃花无语伴相思隂隂月上时
　　前调　　　　　　　　　　　　欧阳修
　　落花浮水树临池年前心眼期见来无事去还思而今花又飞　浅螺黛淡胭脂闲妆取次宜隔帘风雨闭门时此情风月知
　　前调　　　　　　　　　　　　晏几道
　　粉痕闲印玉尖纤啼红傍晓匳旧寒新防尚相兼梅疎待雪添　春冉冉恨恹恹章台对巻帘个人鞭影弄凉蟾楼前侧帽檐
　　前调　　　　　　　　　　　　晏几道
　　来时红日弄牎纱春红入睡霞去时庭树欲栖鸦香屏掩月斜　收翠羽整妆华青骊信又差玉笙犹恋碧桃花今宵未忆家
　　前调　　　　　　　　　　　　晏几道
　　旧香残粉似当初人情恨不如一春犹有数行书秋来书更疎　衾凤冷枕鸾孤愁肠待酒舒梦魂纵有也成虚那堪和梦无
　　前调　　　　　　　　　　　　晏几道
　　天边金掌露成霜云随鴈字长绿杯红防趁重阳人情似故乡　兰佩紫菊簪黄殷勤理旧狂欲将沉醉换悲凉清歌莫断肠
　　前调　　　　　　　　　　　　晏几道
　　晚妆长趁景阳钟双蛾着意浓舞腰浮动绿云秾樱唇半防红　怜美景惜芳容沉思暗记中春寒帘幙几重重杨花尽日风
　　前调【渭州作】　　　　　　　　　　张　先
　　双歌连袂近香猊歌随镂板齐分明珠索漱烟溪凝云定不飞　唇破防齿编犀春莺莫乱啼阳关更在碧峰西相看翠黛低
　　前调　　　　　　　　　　　　苏　轼
　　緑槐髙柳咽新蝉薰风初入弦碧纱牎下水沉烟棋声惊昼眠　微雨过小荷翻榴花开欲然玉杯纤手弄清泉琼珠碎又圆
　　前调【集句梅花】　　　　　　　　　　苏　轼
　　暗香浮动月黄昏堂前一树春东风何事入西邻儿家常闭门　雪肌冷玉容眞香腮粉未匀折花欲寄陇头人江东日暮云
