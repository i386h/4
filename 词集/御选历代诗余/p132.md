<!-- { "loadSidebar": true } -->
　　何梦桂【二首】
　　蔡松年
　　赵可
　　张埜
　　刘基【三首】
　　陈子龙

　　御选歴代诗余巻五十一目録
　　钦定四库全书
　　御选歴代诗余巻五十一【八十二字】
　　司经局洗马掌局事兼翰林院修撰加二级【臣】王奕清奉防校刋
　　蓦山溪
　　【一名阳春一名上阳春双调八十二字中间平仄稍有异处句法悉同无分体也】
　　蓦山溪　　　　　　　　　　　欧阳修
　　新正初破三五银蟾满纤手染香罗翦红莲满城开徧楼台上下歌管咽春风驾香轮停寳马只待金乌晚帝城今夜罗绮谁为伴应卜紫姑神问归期相思望断天涯情绪对酒且开顔春宵短春寒浅莫待金杯煗
　　前调　　　　　　　　　　　　黄庭坚
　　山围江暮天镜开晴絮斜影过梨花照文星老人星聚清尊一笑欢甚却成愁别时襟余防防疑是髙唐雨无人知处梦里云归路回鴈晓风清鴈不来啼鸦无数心情老嬾尤物解移人春尽也有南风好便回帆去
　　前调【衡阳妓陈湘】　　　　　　　　　黄庭坚
　　鸳鸯翡翠小小思珍偶睂黛敛秋波尽湖南山明水秀婷婷嫋嫋恰近十三余春未透花枝痩正是愁时寻芳载酒肻落谁人后只恐晚归来緑成隂青梅如豆心期得处每不自由人长亭栁君知否千里犹回首
　　前调【至宜州寄陈湘】　　　　　　　　　黄庭坚
　　稠花乱蕊到处撩人醉林下有孤芳不匆匆成蹊桃李今年风雨莫送断肠红斜枝倚风尘里不带风尘气微嗔又喜约略知春味江上一防愁梦犹寻歌梁舞地如今对酒不似那回时书漫写梦空来只有相思是
　　前调　　　　　　　　　　　　黄庭坚
　　山明水秀尽属诗人道应是五陵儿见山翁孤吟絶倒一觞一咏潇洒寄髙闲松月下竹风间试想开襟抱玊闗遥指万里天衢杳笔阵埽秋风泻珠玑琅琅皎皎卧龙智略三诏佐升平烟塞事玊堂心频把菱花照
　　前调【谯园饮酒】　　　　　　　　　　晁补之
　　谯园幽古烟锁前朝桧揺落枣红时满园空几株苍翠使君才誉金殿握兰人将风调改荒凉便是嬉游地刘郎莫问去后桃花事司马更堪怜掩金觞琵琶催泪愁来不醉不醉奈愁何汝南周东阳沈劝我如何醉
　　前调　　　　　　　　　　　　晁补之
　　金尊玉酒佳味名仙桧恐是九龙泉堪一饮霜毛却翠何须説此只饮但陶陶灯光底百花春自是仙家地星郎早贵惯见风流事留我不须归倒尊空烛堆红泪飞鳬令尹才调更翩翩休吊古枉伤神有兴来同醉
　　前调【亳社寄文潜】　　　　　　　　　晁补之
　　兰台僊史好在多情否不寄一行书过西风飞鸿去后功名心事千载与君同只狂饮只狂吟緑鬓殊非旧山歌村馆愁醉浔阳叟且借两州春看一曲尊前舞袖古来毕竟何处是功名不同饮不同吟也劝时开口
　　前调【和王定国忆广陵】　　　　　　　　晁补之
　　扬州全盛往事今何处帆锦两明珠罥蔷薇月中嬉语朱衣白面公子似神仙登云屿临烟渚狂醉成懐古兰舟归后谁与春为主吟啸我重来倚琼花东风日暮吴霜防鬓流落共天涯竹西路髙阳侣魂梦应相遇
　　前调【次鲁直长沙韵】　　　　　　　　　李之仪
　　青楼薄幸已分终难偶寻徧绮罗间悄无个眼中翘秀江南春晓花发乱莺飞情渐透休辞痩果有人相醉乡路穏常是身偏后谁谓正欢时把相思翻成红豆千言万语毕竟总成虚章台栁青青否魂梦空搔首
　　前调【北观避暑】　　　　　　　　　　李之仪
　　金柔火老欲避几无地谁借一檐风锁幽香愔愔清邃瑶阶珠砌如膜遇金鎞流水外落花前岂是人能致擘麟泛玊笑语皆真类惆怅月边人驾云軿何方适意么弦咽处空感旧时声薰易歇恨偏长魂断成何事
　　前调【采石值雪】　　　　　　　　　　李之仪
　　蛾睂亭上今日交冬至已报一阳生更佳雪因时呈瑞匀飞密舞都是散天花山不见水如山浑在冰壶里平生选胜到此非容易弄月与燃犀漫劳神徒能惊世争如此际天意巧相符须痛饮庆难逢莫诉厌厌醉
　　前调　　　　　　　　　　　　李之仪
　　晚来寒甚密雪穿庭戸如在广寒宫惊两目瑶林琼树佳人乗兴应是得欢多泛新声催金盏别有留心处争知这里没个人言语拨尽火边灰搅愁肠飞花舞絮凭谁子细説与此时情欢暂歇酒微醺还解相思否
　　前调　　　　　　　　　　　　贺　铸
　　楚乡新歳不放残寒退月晓桂娥闲弄珠英因风委坠清淮铺练十二玊峯前上帘栊招佳丽置酒成髙防江南芳信目断何人寄应占镜邉春想晨妆膏浓压翠此时乗兴半道忍回桡五云溪门深闭璧月常相对
　　前调【东堂】　　　　　　　　　　毛　滂
　　东堂先晓帘挂扶桑暖画舫寄江湖倚小楼心随望逺水边竹畔石痩藓花寒秀隂遮潜王梦鹤下渔矶晚藏花小坞蝶径深深见彩笔赋阳春看藻思飘飘云半烟拖山翠和月冷西牕玻瓈钱葡萄酽旋落酴醿片
　　前调【上元】　　　　　　　　　　毛　滂
　　婵娟不老依旧东风面华烛下珠軿盛寒里春光一片不教暮景也似每常来水精宫银色界今夜分明见碧街如水人影花凌乱谁在栁隂中小妆寒落梅数防诗翁独倚十二王阑干露蒙蒙云冉冉千嶂琉璃浅
　　前调　　　　　　　　　　　　毛　滂
　　梅花初谢雪后寒微峭谁送一城春绮罗香风光窈窕插花走马天近寳鞭寒金波上玉轮边不是红尘道玻瓈山畔夜色无由到深下水晶帘拥严妆铅华相照珠楼渺渺人月两婵娟尊前月月中人相见年年好
　　前调【杨花】　　　　　　　　　　毛　滂
　　雪空香径扑扑怜飞絮柔弱不胜春任东风吹来吹去墙隂花外一片落谁家叶依依烟郁郁依旧如张绪那人拈得吹向钗头住不定却飞扬满眼前搅人情愫蜂儿蝶子教得越轻狂隔斜阳防芳草断送青春暮
　　前调【送蔡元长】　　　　　　　　　　李元膺
　　溪堂欢燕惯捧玻璃盏今日祖西城更忍把一杯重劝别离情味自古不堪秋催泪雨湿西风肠共危弦断夕阳去路五马旌旗乱便是古都春应醉恋曲江池馆须知别后疉翠倚阑情青嶂晚碧云深日近长安逺
　　前调【天穿节】　　　　　　　　　　葛胜仲
　　望云门外油壁如流水空巷逐朱旛歩春风香河七里冶容袨服摸石道宜男穿翠霭度飞桥影在清漪里秦头楚尾千古风流地试问汉江边有解佩行云旧事主人领客一笑强颁春烧灯后赏花前遥忆年年醉
　　前调　　　　　　　　　　　　葛胜仲
　　出门西笑千里长安道不用引离声便登庸十洲三岛画船珠箔苹末水风凉隋岸栁楚台人景与人俱好应嗟见晚玉殿生清晓正是妙年时歩承明谋身湏早轺车逺使新逐凯歌回恩綍重防衣轻嘉庆知多少
　　前调【游甘露寺】　　　　　　　　　　张表臣
　　楼横北固尽日厌厌雨欸乃数声歌但渺漠江山烟树寂寥风物三五过元宵寻栁眼觅花鬓春色知何处落梅呜咽吹彻江城暮脉脉数飞鸿杳归期东风凝竚长安不见烟起夕阳间魂欲断酒初醒独下危梯去
　　前调　　　　　　　　　　　　周紫芝
　　月眉星眼阆苑真仙侣娇小正笄年每当筵愁歌怕舞水亭烟树春去已无踪桃源路知何处往事如风絮如今闻道悮翦香云缕闲系小乌纱更无心浅匀深注三山路杳终不是人间知谁与吹箫女共驾青鸾去
　　前调【月夜】　　　　　　　　　　谢　逸
　　霜清朩落深院帘栊静池面巻烟波莹香冰一匳明镜修筠拂槛疎节晚婵娟山雾敛水云收野阔江天迥红销醉王酒面风前醒罗幙护轻寒锦屏空金鑪烬冷星横参昴梅径月黄昏清梦觉浅睂颦牕外横斜影
　　前调　　　　　　　　　　　　周邦彦
　　湖平春水荇藻萦船尾空翠扑衣襟拊轻榔游鱼惊避晚来潮上迤逦没沙痕山四倚云渐起鸟度屏风里周郎逸兴黄帽侵云水落日媚沧洲泛一棹夷犹未已玊箫金管不共美人游因甚个烟霞底偏爱莼羮美
　　前调　　　　　　　　　　　周邦彦
　　楼前疎栁栁外无穷路翠色四天垂数峯青髙城阔处江湖病眼偏向此山明愁无语空凝竚两两昏鸦去平康巷陌往事如花雨十载却归来倦追寻酒旗戏鼓今宵幸有人似月婵娟霞袖举杯深注一曲黄金缕
　　前调　　　　　　　　　　　　周邦彦
　　江天雪意夜色寒成阵翠袖捧金蕉酒红潮香凝粉晕帘波不动新月澹胧明香破豆烛频花减字歌声穏恨睂羞敛往事休重问人去小庭空有梅梢一枝春信檀心未展谁为探芳丛消痩尽洗妆匀应更添风韵
　　前调　　　　　　　　　　　　晁端礼
　　风流心胆直把春偿酒选得一枝花绮罗中算来未有名园翠苑风月最佳时夜迢迢车款款是处曾防手重来一梦池馆皆依旧幽恨写新诗托何人章台问栁渔舟归后雪锁武陵溪水潺潺花片片檥棹空回首
　　前调　　　　　　　　　　　　曹　组
　　草薰风暖楼阁笼轻雾墙短出花梢映谁家緑杨朱户寻芳拾翠绮陌自青春江南逺踏青时谁念方羇旅昔游如梦空忆横塘路罗褏舞台风想桃花依然旧树一懐离恨满眼欲归心山连水水连云怅望人何处
　　前调【梅】　　　　　　　　　　　曹　组
　　洗妆真态不在铅华御竹外一枝斜想佳人天寒日暮黄昏院落无处着清香风细细雪垂垂何况江头路月边踈影梦到销魂处结子欲黄时又须作防纤细雨孤芳一世供断有情愁销痩损东阳也试问花知否
　　前调　　　　　　　　　　　　沈防宗
　　想伊不住船在蓝桥路别语未甘听更忍问而今是去门前杨栁几日转西风将行色欲留心忽忽城头鼓一番幽防只觉添愁绪邂逅却相逢又还有此时欢否临岐把酒莫惜十分斟尊前月月中人明夜知何处
　　前调　　　　　　　　　　　　蔡　伸
　　孤城暮角落月边声静醉袖拂危阑对天末孤云愁凝吴津楚望表里抱江山山隠隠水迢迢满目江南景羇懐易感往事伤重省罗袂裛殊香鬓星星忍窥青镜琼英好在应念玊闗遥凝泪眼下层楼回首平林暝
　　前调【百花洲席上】　　　　　　　　　叶梦得
　　一年春事常恨风和雨趁取未残时醉花前春应相许山翁倒载日暮习池回问东风春知否莫道空归去满城歌吹也似春和豫争笑使君狂占风光不教飞絮明朝酒醒满地落残红唱新词追好景犹有君收取
　　前调【闻琵琶有感】　　　　　　　　　赵长卿
　　壶天冰雪消尽虚堂暑多谢故人情送飞花香传小树香风初过一曲断肠声如怨诉诉闲愁落落琵琶语江边马上弹指成千古泪眼与啼妆叹风流只今何处芳心役损触事起悲酸招玊素拨檀槽整理金衣缕
　　前调　　　　　　　　　　　　张元干
　　一番小雨陡觉添秋色桐叶下银牀又送个凄凉消息故乡何处搔首对西风衣线断带围寛衰鬓添新白钱塘江上冠葢如云集骏马傍朱门谁肻念尘埃倦客佳人信杳日暮碧云深楼独倚镜频看此意无人识
　　前调【九日】　　　　　　　　　　刘子翚
