<!-- { "loadSidebar": true } -->
　　晓色未分明敲动月边鼍鼔卯酒一杯径醉又别君南浦　春江如席照晴空大舶夹双橹肠断斜阳渡口正落红如雨
　　前调【春行次韵】　　　　　　　　　　洪咨夔
　　二十四番风才见一番花鸟巳自有人春瘦正逺山横峭　蹋青厎用十分晴半阴晴方好深院日长睡起又海棠开了
　　前调　　　　　　　　　　　　韩　淲
　　春色入芳梢防缀万枝红玉莫道怕愁贪睡倚新妆如束　纷纷桃李太妖娆相对夜防烛记取疎花横处有暗香飘馥
　　前调　　　　　　　　　　　　韩　淲
　　一涧水南山腊尽春生梅雪行过小桥深处带疎钟横月　征衫闲指着东吴休怕与人别吟到翠圆枝上是归来时节
　　前调【探梅】　　　　　　　　　　韩　淲
　　湖上有孤山合把探梅词刻清浅黄昏时候冷疎枝寒月　牎前忽到又如何一夜是相忆信道收香藏白报春风消息
　　前调　　　　　　　　　　　　韩　淲
　　梅雨快晴风苔竹定翻新箨相望得寻幽调把陈言都略　大江东去更飞云心事共回薄髣髴散庵佳处一声声猿鹤
　　前调【孟春】　　　　　　　　　　汪　莘
　　风日未全春又是春来风日不出方壶门户见东皇消息　此时春事苦无多春意最端的却被草芽引去向柳梢收得
　　前调【仲春】　　　　　　　　　　汪　莘
　　春早不知春春晩又还无味一防日中星鸟想尧民如醉　不寒不暖杏花天花到半开处正是太平风景为人间留住
　　前调【季春】　　　　　　　　　　汪　莘
　　风雨打黄昏啼煞满山杜宇到得人间春去问春归何处　桃红李白竞春光谁共残妆语最是棃花一树照谁家庭户
　　前调【春晓】　　　　　　　　　　汪　莘
　　阆苑梦回时牎外数声啼鸟觉我牀前天气便清明多少　诗人门户约花开宿蝶悮飞了一段山青水緑作洞庭春晓
　　前调【春夕】　　　　　　　　　　汪　莘
　　夹岸隐桃花花下苍苔如积蓦地轻寒一阵上桃花顔色　东邻西舍絶经过新月是相识白玉防干斜倚作蓬山春夕
　　前调【春昼】　　　　　　　　　　汪　莘
　　天宇緑无云迟日江山如绣是处轻衫团扇笑折花相授　南山之北北山南星鸟尚依旧谁在松风髙卧作嵩阳春昼
　　前调【春夜】　　　　　　　　　　汪　莘
　　月落画桥西花影柳阴相亚把住嫦娥问道是谁家亭榭　天边处士少微星正在杏花下斜卓参旗一片作草堂春夜
　　前调　　　　　　　　　　　　汪　莘
　　堂上挂黄山辉映庭前春雪记得山中雪境恰一般清絶　须知天锡与方壶比似镜湖别好得镜湖狂客伴方壶欢伯
　　前调　　　　　　　　　　　　汪　莘
　　挽我过溪桥请与春风权摄推出雪峰千丈照碧溪春色　别来三度见梅花今日共君说只这溪山十里剰几多风月
　　前调　　　　　　　　　　　　刘　翰
　　花底一声莺花外半钩斜月月落乌啼何处照飞英如雪　东风吹尽去年愁解放丁香结惊动小亭红雨舞双双金蝶
　　前调【僧房听琴】　　　　　　　　　　吴文英
　　琴冷石牀云海上偷传新曲弹作一帘风雨碎芭蕉寒緑　冰泉轻泻翠筒香林果荐红玉早是一分秋意到临牎修竹
　　前调　　　　　　　　　　　　吴文英
　　飞露洒银牀叶叶怨梧啼碧蕲竹粉莲香汗是秋来陈迹　藕丝空缆宿湖船梦阔水云窄还系鸳鸯不住老红香月白
　　前调【秋饮】　　　　　　　　　　吴文英
　　鴈外雨丝丝将恨和愁都织玉骨西风添痩减尊前歌力　袖香曽枕醉红腮依约唾痕碧花下凌波入梦引春雏双鶒
　　前调　　　　　　　　　　　　周　密
　　新雨洗花尘扑扑小庭香湿早是垂杨烟老渐嫰黄成碧　晩帘都卷看青山山外更山色一色棃花新月伴夜牎吹笛
　　前调　　　　　　　　　　　　周　密
　　轻翦楚台云玉影半分秋月一晌凄凉无语对残花幺蝶　碧天愁鴈不成书郎意似秋叶闲展鸳绡残绪卷泪花双叠
　　前调　　　　　　　　　　　　石孝友
　　微雨洒芳尘醖造可人春色闻道梦云楼外正小桃花发　殷勤留取最繁枝尊前待闲折准拟乱红深处化一双蝴蝶
　　前调【浙江楼闻笛】　　　　　　　　　汪元量
　　独倚浙江楼满耳怨笳哀笛犹有棃园声在念那人天北　海棠顦顇怯春寒风雨怎禁得回首华清池畔露芜烟荻
　　前调　　　　　　　　　　　　赵与仁
　　春色醉荼防昼永篆烟初絶临水杨花千树尽一时飞雪　穿帘度竹弄轻盈东风老犹劣睡起凭防无绪听几声啼鴂
　　前调　　　　　　　　　　　　楼　采
　　人去玉屏闲逗晓柳丝风急帘外杏花微雨罩春红愁湿　单衣初试麯尘罗中酒病无力应是绣牀慵困倚秋千斜立
　　前调　　　　　　　　　　　　葛长庚
　　何事鴈来迟独歩秋园黙黙莫恨桂花开尽有菊花堪惜　回头顾影背斜阳听西风萧瑟无限诗情酒思那早梅知得
　　前调　　　　　　　　　　【宋媛】魏　氏
　　雨后晓寒轻花外晓莺啼歇愁听隔溪残漏正一声凄咽　不堪西望去程赊离肠万回结一似海棠花下按凉州时节
　　前调　　　　　　　　　　【宋媛】郑　氏
　　往事与谁论脉脉不堪追忆何处最堪肠断是黄昏时节　倚楼凝望又徘徊谁解此情切何计可同归鴈趁江南春色
　　前调【咏茶】　　　　　　　　　　蔡松年
　　天上赐金匳不减壑源三月午盌春风纤手看一时如雪　幽人只惯茂林前松风听清絶无奈十年黄巻向枯肠搜彻
　　前调【次前韵】　　　　　　　　　　元徳明
　　梦破打门声有客袖携团月唤起玉川髙兴煑松檐晴雪　蓬莱千古一清风人境两超絶觉我胸中黄巻被春云香彻
　　前调【次前韵】　　　　　　　　　　髙士谈
　　谁打玉川门白绢斜封团月晴日小牎活火响一壶春雪　可怜桑苎一生颠文字更清絶直拟驾风归去把三山登彻
　　前调　　　　　　　　　　　　赵　可
　　密雪听牎知午醉晩来初觉人与胆瓶梅蕊共此时萧索　倚牎闲看六花飞风轻止还作个里有诗谁防满疎篱寒雀
　　前调　　　　　　　　　　　　刘　基
　　雨过却斜阳虹外逺山犹湿独据槁梧髙坐待北牎风入　可人嘉树有清音蝉噪一何急倦暑盼秋来又恐芳时轻戢
　　前调【月下饮玉涵堂】　　　　　　　　　吴子孝
　　春色巳蹉跎无奈经旬风雨雨后残红无数听枝头莺语　良宵亭馆浸玻瓈云尽天如洗举酒盼青天莫惜髙歌起舞
　　前调　　　　　　　　　　　　吴子孝
　　乍喜见金波寒满玉壶银阙忍遣阳春易度似寻常佳节　尊前况有好花枝兼赏花闲月但愿百年身常似今宵欢悦
　　前调　　　　　　　　　　　　汤显祖
　　帘外雨丝丝浅恨轻愁碎滴玉骨西风添痩趁相思无力　小虫机杼隐秋牎黯淡烟纱碧落尽红衣池面苦在莲心菂
　　朝天子
　　【一名思越人双调四十六字】
　　朝天子【周师从小阁】　　　　　　　　杨无咎
　　小阁寛如掌占螺浦山川夷旷千竒万状见云烟收放更永夜风生明月上用取真成无尽藏谁共赏徙倚
　　抚危防吟望
　　谒金门
　　【又一体双调四十六字】
　　谒金门　　　　　　　　　　　李清臣
　　杨花落燕子横穿朱阁苦恨春醪如水薄闲愁无处着緑野带红山落角桃杏参差残萼歴歴危樯沙外泊
　　东风晩来恶
　　前调　　　　　　　　　　　　程　过
　　江上路依约数家烟树一枕归心邨店暮更乱山深处梦过江南芳草渡晓色又催人去愁似游丝千万缕
　　倩东风约住
　　洛阳春
　　【双调四十六字】
　　洛阳春　　　　　　　　　　　陈师道
　　素手拈花纤软生香相乱却须诗力与丹青恐俗手难成染　一顾敎人微倩那堪亲见不辞紫袖拂清尘也要识春风面
　　前调　　　　　　　　　　　　毛　滂
　　月下风前花畔此情不浅欲留风月守花枝却不道而今逺　樯外鹭飞沙晩烟斜雨短青山祗管一重重向东下遮人眼
　　前调　　　　　　　　　　　　陆　游
　　满路游丝飞絮韶光将暮此时谁与说新愁有百啭流莺语　俯仰人间今古神仙何处花前须判醉扶归酒不到刘伶墓
　　望仙门
　　【汉武题华阴集灵宫门曰望仙调名本此双调四十六字后七字句下必叠三字句后接五字句结乃为定格也】
　　望仙门　　　　　　　　　　　晏　殊
　　紫薇枝上露华浓起秋风管声细出帘笼象筵中仙酒斟云液仙歌转绕梁虹此时佳防庆相逢庆相逢欢醉且从容
　　前调　　　　　　　　　　　　晏　殊
　　玉壶清漏起微凉好秋光金杯重叠满琼浆防仙乡新曲调丝管新声更飐霓裳博山炉暖泛浓香泛浓香为寿百千长
　　前调　　　　　　　　　　　　晏　殊
　　玉池波浪碧如鳞露莲新清歌一曲翠睂颦舞华裀满酌兰英酒须知献寿千春太平无事荷君恩荷君恩齐唱望仙门
　　占春芳
　　【此调作者甚少苏轼词云独自占春芳即其自名调也双调四十六字】
　　占春芳　　　　　　　　　　　苏　轼
　　红杏了夭桃尽独自占春芳不比人间兰麝自然透骨生香　对酒莫相忘似佳人兼合明光只忧长笛吹花落除是寜王
　　西地锦
　　【双调四十六字】
　　西地锦　　　　　　　　　　　蔡　伸
　　寂寞悲秋懐抱掩重门悄悄清风皓月朱防画阁双鸳池沼　不忍今宵重到惹离愁多少蓬山路杳蓝桥信阻黄花空老
　　前调【又一体】　　　　　　　　　　周紫芝
　　雨细欲收还滴满一庭秋色防干独倚无人共说这些愁寂　手把玉郎书迹怎不敎人忆看看又是黄昏也敛睂峰轻碧
　　喜迁莺
　　【双调四十六字】
　　喜迁莺　　　　　　　　　　　张元干
　　文倚马笔如椽桂殿早登仙旧游册府记当年衮绣合貂蝉　庆天申瞻玉座鹓鹭正陪班看君稳歩上花甎归院引金莲
　　江亭怨
　　【一名荆州亭此词原无调名以黄庭坚见荆州亭柱题词因以名调双调四十六字】
　　江亭怨　　　　　　　　　　吴城龙女
　　帘卷曲防独倚山展暮天无际泪眼不曽晴家在吴头楚尾　数防雪花乱委扑漉沙鸥惊起诗句欲成时没入苍烟丛里
　　金蕉叶
　　【一名定风波令双调四十六字】
　　金蕉叶【秋夜】　　　　　　　　　蒋　防
　　云褰翠幙满天星碎珠迸索孤蟾防外照我看看过转角　酒醒寒砧正作待眠来梦魂怕恶枕屏那更画了平沙断鴈落
　　睂峰碧
　　【以宋人词中句名调句法似卜算子之一体并双调四十六字但以平仄有殊别为一调】
　　睂峰碧　　　　　　　　　　　无名氏
　　蹙破睂峰碧纤手还重执镇日相看未足时忍便使鸳鸯只　薄暮投邨驿风雨愁通夕牕外芭蕉牕里人分叶上心头滴
　　一落索
　　【又一体亦名洛阳春双调四十六字】
　　一落索　　　　　　　　　　　舒　亶
