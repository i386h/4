<!-- { "loadSidebar": true } -->
　　王奕【二首】
　　葛长庚【三首】
　　平江妓
　　韩玉【三首】
　　黄子行
　　张翥【二首】
　　张埜【二首】
　　陶安
　　瞿佑
　　王世贞
　　屠隆
　　费元禄
　　顾士林
　　顾孔昭
　　吴易【二首】
　　前调【又一体】
　　戴复古
　　史达祖
　　李昴英【四首】
　　前调【又一体】
　　杨炎
　　史达祖【四首】
　　前调【又一体】
　　李南金

　　御选歴代诗余巻九十六目录
　　钦定四库全书
　　御选歴代诗余巻九十六【一百十六字】
　　司经局洗马掌局事兼翰林院修撰加二级【臣】王奕清奉防校刋
　　贺新郎【下】
　　贺新郎【忆别】　　　　　　　　　姚　勉
　　薄晩收残暑叹西风暗换流年又还如许鸦背斜阳初敛影云澹新凉天宇人袖手阑干凝竚邻笛唤将乡思动聼愁声又入梧桐雨秋到也尚羁旅　故人只在江南渚想应嫌久恋东华软红尘土寄逺裁衣知念否新月家家砧杵魂梦想鹅黄金缕鴈影不来天更逺写书成欲寄凭谁与知客恨两蛩语
　　前调　　　　　　　　　　　　姚　勉
　　牎月梅花白夜堂深烛揺红影绣帘垂额半醉金钗娇暎坐寒处也留春色深意在四弦轻摘香坞花间聼啄木翠微边细落仙人屐星盼转趁娇拍　人间此手真
　　难得向尊前相逢有分厎须相识愁浅恩深千万意惆怅故人云隔怕立损弓鞵红窄换取眀珠知肯否绿牎深长共春怜惜休恼乱座中客
　　前调【及第作】　　　　　　　　　　姚　勉
　　月转宫墙曲六更残钥鱼声亮纷纷袍鹄黼座临轩清跸奏天仗缀行森肃望五色云浮黄屋三防忠嘉亲赐擢动龙顔人立班头玉胪首唱众心服　殿头赐宴宫花簇写新诗金笺竞进绣牀争蹴御渥新霑催进谢一防恩袍先绿归袖惹天香芬馥玉勒金韀迎夹路九街人尽道苍生福争拥入状元局
　　前调【送杨帅参之任】　　　　　　　　　姚　勉
　　唱彻阳闗调伴行人梅拂征鞍晓霜寒峭金甲雕戈开玉帐尊俎风流谈笑看防马雍容江表自是药堦苔砌客巻经纶且泛芙蓉沼襟量阔江湖小　允文事业从容了要推他岷峨人物后先相照见说君王曾有问似此人才多少便咫尺云霄清要四世三公氊复旧况蜀珍先已登廊庙但侧耳聼新诏
　　前调【括兰亭记】　　　　　　　　　　林正大
　　兰亭当日事有崇山茂林脩竹羣贤毕至湍激清流相映带旁引流觞曲水但畅叙幽情而已一咏一觞真足乐厌管弦丝竹纷尘耳春正暮共修禊　惠风和畅新天气骋髙怀仰观宇宙俯察品类俯仰之间因所寄放荡形骸之外曾不知老之将至感慨旧游成陈迹念人生行乐都能几后视今犹昔尔
　　前调【书林和靖诗后】　　　　　　　　　林正大
　　生长湖山曲羡呉儿呼吸湖光饱餐山绿世外不须论隠逸谁似先生冰玉自骨冷神清无俗我不识君曽梦见炯双瞳碧色光相烛遗妙语看不足　平生髙节难为续到如今凛凛风生言犹可录不作相如封禅稿身后谁荣谁辱争肯效白头吟曲好与水仙为伴侣傍西湖湖畔翛翛竹时一酹荐秋菊
　　前调　　　　　　　　　　　　何梦桂
　　更静钟初定卷珠帘人人独立怨懐难忍欲拨金猊添沉水病力厌厌不任任蝶粉蜂黄消尽亭北海棠还开否纵金钗犹在成长恨花似我痩应甚　凄凉无寐闲衾枕看夜深紫垣华葢低揺红柄重拂罗裳蹙金线尘满双鸳花胜孤负我花期春令不怕镜中羞华发怕镜中无伴孤鸾影美尽处悠悠兴
　　前调【萤火】　　　　　　　　　　赵问礼
　　池馆收新雨耿幽丛流光几防半侵疎户入夜凉风吹不灭冷焰微茫暗度碎影落仙盘秋露漏断长门空照泪袖纱寒暎竹无心顾孤枕掩残灯炷　练囊不照诗人苦夜沉沉拍手相亲騃儿痴女阑外扑来罗扇小谁在风廊笑语竞戏蹋金钗双股故苑荒凉悲旧赏怅寒芜衰草隋宫路同燐火徧秋圃
　　前调【夀陈新绿二首】　　　　　　　　　赵必
　　夀酒浮茰菊记年年重阳佳节开尊华屋绿鬓朱顔春不改彼美人兮如玉有锦绣珠玑满腹户外红尘飞不到受人间山水清闲福数花甲才八六　十分秋色呈新緑一簇儿池馆亭台左梅右竹栁下系船花下饮不减西园金谷更橘外安排碁局独立小桥明月夜唤莺莺低唱双飞曲有子也万事足
　　前调　　　　　　　　　　　　赵必
　　低唱芙蓉菊有吟翁坐拥红娇宴黄金屋恰则绂麟三日后灿灿睟盘珠玉不待梦燕懐松腹自是嫦娥分桂种伴灵椿千嵗延清福回笑我藏六　归欤老圃鉏新绿吾莬裘三迳荒苔一痩竹欲隐贫无山可买聊尔徜徉盘谷更管甚云台玉局闭柴门传语客道主人髙枕南牎曲有酒蟹此生足
　　前调【贺张小山纳妇】　　　　　　　　　赵必
　　沙上盟鸥鹭笑吟翁梦今不到草堂深处金屋重重深处睡暖翠偎香歩歩已自摘蟠桃三度旧日画睂情性在更君房妙絶文章语消受得乗鸾侣　楼中燕燕谁家住又从新移根换叶栽花千树第一信风春事觉莫遣绿羞红污早早做阑干遮防天上因缘千里合喜乗槎先入银河路人似玉衣金缕
　　前调【题髙尚书夜山图】　　　　　　　　李　震
　　楼据英山背倚髙寒尘飞不到越山相对老月腾辉羣动息独坐清分沆瀣更满聼潮声澎湃醉里诗成神鬼泣景苍凉又在新诗外浑忘却功名债　凭谁妙茟能图绘羡中郎前身摩诘宛然心会拈出清宵无限意半幅溪藤光怪方信有人间仙界云淡天低竒絶处笑僧繇未识丹青在留此轴夸千载
　　前调【聼琵琶】　　　　　　　　　　陈　纪
　　趁拍哀弦促聼泠泠弦间细响手间推覆莺语间闗花厎滑急雨斜穿梧竹又涧厎松风簌簌铁拨鹍弦春夜永对金钗钟乳人如玉敲象板翦银烛　六么声断凉州续怅梅花嵗晩天寒佳人空谷有限弦声无限意沦落天涯幽独顿唤起闲愁千斛贺老定塲无处问到如今只鼓昭君曲呼羯鼓泻醽醁
　　前调【纪行二首】　　　　　　　　　　王　奕
　　有客过东鲁自葛水泛舟西下防开三楚万里湖光磨水镜五老落星烟渚又飞过二妃门户彭泽栁青新旧色望九华依约池阳路风雨庙乌江羽　蛾睂牛渚皆如故问缘何瀂港汀洲江声无语采石书生勲业在公子锦袍何处流恨下秦淮商女多景楼头吟北固笑平山堂里谁为主且烂饮琼花露
　　前调　　　　　　　　　　　　王　奕
　　醉醒琼花露买扁舟召伯津头向秦邮去流水孤邨鸦万防回首少游斜树又访着山阳酒侣细剔留城碑藓看上歌台一笑江东主望鳬绎过邹鲁　孔林百拜瞻茔墓歴曲阜少皞之虚大庭之库竟渉汶河登泰岱夜半清光圃迤逦问东平归路四塜黄花吟笑罢下新州醉白楼头赋复淮楚寻故歩
　　前调　　　　　　　　　　　　葛长庚
　　且尽杯中酒问平生湖海心期更如君否渭树江云多少恨离合古今非偶更风雨十常八九长铗歌弹明月堕对萧萧客鬓闲携手还怕折渡头柳　小楼夜久防凉透倚危阑一池倒影半空星斗此防明年知何处苹末秋风未久漫输与鹭朋鸥友已办扁舟松江去与鲈鱼莼菜论交旧应念此重回首
　　前调　　　　　　　　　　　　葛长庚
　　谓是无情者又如何临岐欲别泪珠如洒此去兰舟双桨急两防秋山似画况己是芙蓉开也小立西风杨柳防觉衣单略说些些话重把我袖儿把　小词做了和愁写送将归要相思处月明今夜客里不堪仍送客平昔交逰亦寡况惨惨苍梧之野未可凄凉休哽咽更明朝后日才方卸情黙黙斜阳下
　　前调　　　　　　　　　　　　葛长庚
　　月插青螺髻栁梢头斜阳荏苒西风揺曳数粒苍山黏逺汉树色烟光紫翠飞骑气半醒半醉劒跨秋空磨星斗指璚童不得鸣金辔恐惊动紫清帝　浮云飞渡蓬莱水忆山中松寒露冷猿啼鹤唳家在武夷岩谷里一畞烟霞活计叹撚指人生百嵗兰畹芝田几今古洞门前小鹿衔花戏不知有人间世
　　前调【送太守】　　　　　　　　　　平江妓
　　春色元无主荷东君着意看承等闲分付多少无情风与浪那更蝶欺蜂妒算燕雀眼前无数纵使帘栊能爱防到如今已是成迟暮芳草碧遮归路　看看到得难言处怕仙槎轻转旌旗易歌襦袴月满西楼弦索静云蔽昆城阆府便恁地一防轻举独倚防干愁拍碎惨玉容泪眼如红雨去与住两难诉
　　前调　　　　　　　　　　　　韩　玉
　　柳外莺声碎晩晴天东风力软嫩寒初退花厎觅春春已去时见乱红飞坠又闲傍防干十二阑外青山烟缥缈逺连空愁与睂峰对凝望处两叠翠　鸳鸯结带灵犀佩绮屛深香罗帐小寳檠灯背谁谓彩云和梦断青翼阻寻后防待都把相思情缀便做锦书难写恨奈菱花却见人憔悴那更有枕函泪
　　前调　　　　　　　　　　　　韩　玉
　　绰约人如玉试新妆娇黄半绿汉宫匀注倚傍小阑闲伫立翠带风前似舞记洛浦当年俦侣罗韤尘生香冉冉料征鸿微歩凌波女惊梦断楚江渚　春工若见应为主忍都敎闲亭邃馆冷风凄雨待把此花都折取和泪连香寄与须信道离情如许烟水茫茫斜照里是骚人九辨招魂处千古恨与谁语
　　前调　　　　　　　　　　　　韩　玉
　　睡起帘栊静展金铺春帏半掩寳香烟冷门外落花风不定糁糁乱红堆径谁唤做春愁如病零乱云鬟慵梳掠傍菱花羞对孤鸾影情易感恨难醒　沙边柳外当时景记分携离筵乍阕去防初整尽举棹歌和泪聼云淡水寒烟暝空怆望楼髙天迥犹未归来何处也日长时不念人孤冷书漫写鴈谁倩
　　前调【咏冰筯】　　　　　　　　　　黄子行
　　开徧寒梅萼正东皇排酥砌玉幻成楼阁十万琼琚仙女队来趁春光游乐向醉里玉钗轻落零乱不知何处去甚人间一夜东风恶吹起在画檐角　参差向晓森如削似吴姬妆残粉指向人垂着好似西园春笋痩红绵绷儿乍剥且莫遣儿童敲却拟办羔儿香瓮酒唤刘义来醉牎前约吟好句且描摸
　　前调【送友还广陵】　　　　　　　　　张　翥
　　西子湖边路看依然水光山色自宜晴雨天上归来重载酒惟有旧盟鸥鹭笑鬓影星星如许分子华筵凉似水更绿鬟窈窕歌金缕留晩醉防睂妩　三生书记真豪举把平生香匳软语锦囊佳句君到淮南明月夜爲问崔娘安否翻怨作锦筝新谱只恐惊鸿花外起趁行云直过沧江去飞不到断肠处
　　前调【送上官子东之昆山州幕】　　　　　　　张　翥
　　烟草长洲苑渺姑苏旧游麋鹿嵗华云晩多少吴宫花月恨春去春来不管只付与行人凄断君去风流賔幕里把今情古意供裁翦珠唾湿玉烟暖　相逢尽看金杯满信人生好怀有几梦长缘短白发峥嵘三千丈底用云揉雨染且鬬取尊前强健爲问浮槎还到否便乗之直上三山逺看瀛岛水清浅
　　前调【淮上中秋】　　　　　　　　　　张　埜
　　晩蝀收残雨喜晴空冰轮飞上月明三五前嵗钱塘江上看去嵗京华容与今嵗又秋风淮浦料得姮娥应笑我笑星星鬓影今如许空浪走竟何补　此生此夜还知否问几人沧浪抖擞衣裾尘土独倚篷牎谁共饮万象不分賔主恍疑在玉霄髙处击碎瑚歌未彻见洪涛千丈鱼龙舞舟一叶任掀举
