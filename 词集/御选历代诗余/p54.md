<!-- { "loadSidebar": true } -->
　　【又一体双调五十字】
　　荷叶杯　　　　　　　　　　　韦　庄
　　絶代佳人难得倾国花下见无期一双愁黛逺山睂不忍更思维　闲掩翠屏金鳯残梦罗幕画堂空碧天无路信难通惆怅旧房栊
　　前调　　　　　　　　　　　　许　棐
　　鹊蹋画檐双噪书到和笑拆封看归程能隔几重山逺约数峰间　准备绣轮雕辔游戏说与百花知莫敎枝上一红飞留伴玉东西
　　滴滴金
　　【木菊花名也取以名调双调五十字】
　　滴滴金　　　　　　　　　　　李遵朂
　　帝城五夜宴游歇残灯外看残月都来犹在醉乡中听更漏初彻　行乐巳成闲话说如春梦觉时节大家同约探春行问甚花先发
　　前调【送路彦捷赴仪真】　　　　　　　　赵彦端
　　澄溪暝度轻澌白对平湖澹烟隔我与征鸿共行人更张灯留客　东园半是余花迹料仙防到时发若倚江楼望清淮爲殷勤乡国
　　前调【又一体】　　　　　　　　　　晏　殊
　　梅花漏泄春消息栁丝长草芽碧不觉星霜鬓边白念时光堪惜　兰堂把酒留嘉客对离筵驻行色千里音尘便疎隔合有人相忆
　　前调【又一体】　　　　　　　　　　杨无咎
　　相逢未尽论心素早容易背人去忆得歌翻肠断句更惺惺言语　萋萋芳草迷南浦正风吹打船雨静听愁声夜无眠到水村何处


　　御选歴代诗余巻二十
　　钦定四库全书
　　御选歴代诗余巻二十一目録【五十字】
　　西江月
　　欧阳炯
　　司马光
　　晏几道【二首】
　　柳永
　　苏轼【五首】
　　黄庭坚【三首】
　　晁补之
　　陈师道【二首】
　　李之仪
　　毛滂【三首】
　　葛胜仲【四首】
　　周紫芝【二首】
　　谢逸【七首】
　　向子諲【四首】
　　蔡伸
　　赵师侠
　　赵长卿【二首】
　　赵鼎
　　张抡
　　朱敦儒
　　曽觌【三首】
　　杨无咎
　　侯寘【二首】
　　辛弃疾【十三首】
　　范成大
　　陈三聘
　　葛立方
　　张孝祥【九首】
　　朱熹
　　王千秋【二首】
　　黄机【二首】
　　卢祖皋
　　髙观国
　　史逹祖【三首】
　　韩淲【二首】
　　汪莘
　　李昴英
　　张榘
　　卢炳
　　沈端节
　　吴文英【三首】
　　周密【三首】
　　王沂孙
　　张炎【三首】
　　石孝友
　　张景臣
　　曽　揆
　　何梦桂
　　陈逢辰【二首】
　　无名氏
　　曹希蕴
　　韩玉
　　段克已
　　白朴
　　蒲道源
　　刘因
　　刘诜
　　王行
　　刘基
　　张大烈
　　程馟
　　吴桢
　　端淑卿
　　前调【又一体】
　　黄庭坚
　　吴文英
　　前调【又一体】
　　程垓








　　御选歴代诗余巻二十一目録
　　钦定四库全书
　　御选歴代诗余巻二十一【五十字】
　　司经局洗马掌局事兼翰林院修撰加二级【臣】王奕淸奉防校刋
　　西江月
　　【一名歩虚词双调五十字前后平仄叶一韵】
　　西江月　　　　　　　　　　　欧阳炯
　　水上鸳鸯比翼巧将绣作罗衣镜中重画逺山睂春睡起来无力　钿雀稳簪云髻含羞时想佳期脸边红艳对花枝犹占凤楼春色
　　前调　　　　　　　　　　　　司马光
　　宝髻松松绾就铅华淡淡妆成红云翠雾罩轻盈飞絮游丝无定　相见争如不见有情还似无情笙歌散后酒微醒深院月明人静
　　前调　　　　　　　　　　　　晏几道
　　愁黛颦成月浅啼妆印得花残只消惊枕夜来闲晓镜
　　心情更嬾　醉防檐头风细征衫袖口香寒緑江春水寄书难携手佳期又晩
　　前调　　　　　　　　　　　　晏几道
　　南苑垂鞭路冷西楼把袂人稀庭花犹有鬓边枝且插残红自醉　画幕凉催燕去香屏晓放云归依前青枕梦回时试问闲愁有几
　　前调　　　　　　　　　　　　柳　永
　　凤额绣帘髙巻兽镮朱戸频揺两竿红日上花梢春睡厌厌难觉　好梦狂随风絮闲愁浓胜香醪不成雨暮与云朝又是韶光过了
　　前调【次韵赏瑞香】　　　　　　　　　苏　轼
　　小院朱防几曲重城画鼓三通更看凝月转光风归去香云入梦　翠袖争浮大白皁罗半插斜红灯花零落酒香浓妙语一时飞动
　　前调【重九】　　　　　　　　　　苏　轼
　　防防楼头细雨重重江外平湖当年戏马防东徐今日凄凉南浦　莫恨黄花未吐且教红粉相扶酒防不必看茱茰俯仰人间今古
　　前调【梅】　　　　　　　　　　　苏　轼
　　玉骨那愁瘴雾冰肌自有仙风海仙时遣探芳丛倒挂緑毛么凤　素面翻嫌粉涴洗妆不褪唇红髙情已逐晓云空不与梨花同梦
　　前调【月夜蕲水桥上】　　　　　　　　　苏　轼
　　照夜弥弥浅浪横空暧暧微霄障泥未解玉骢骄我欲醉眠芳草　可惜一溪明月莫教踏碎琼瑶解鞍敧枕緑杨桥杜宇数声春晓
　　前调【得代】　　　　　　　　　　苏　轼
　　昨日扁舟京口今朝马首长安旧官何物与新官只有湖山公案　此景百年几变个中下语千难使君才气巻波澜与把新诗判断
　　前调【酬惠洪上人】　　　　　　　　　黄庭坚
　　月侧金盆堕水鴈回醉墨书空君诗秀色雨园葱想见衲衣寒拥　蚁穴梦魂人世杨花踪迹风中莫将社燕等秋鸿处处春山翠重
　　前调【茶】　　　　　　　　　　　黄庭坚
　　龙焙头纲春早谷帘第一泉香已醺浮蚁嫩鹅黄想见翻匙雪浪　兎褐金丝宝盌松风蟹眼新汤无因更发次公狂甘露来从仙掌
　　前调　　　　　　　　　　　　黄庭坚
　　宋玉短墙东畔桃源落日西斜浓妆下着绣帘遮鼓笛相催清夜　转盼惊翻长袖低徊细踏红靴舞余犹颤满头花娇学男儿拜谢
　　前调　　　　　　　　　　　　晁补之
　　似有如无好事多离少防幽怀流莺过了又蝉催肠断碧云天外　不寄书还可恨全无梦也堪猜秋风吹泪上楼台只恐朱顔便改
　　前调【咏酴醿菊】　　　　　　　　　　陈师道
　　防防轻黄减白垂垂重露生鲜肌香骨秀月中仙雪满瑶台曵练　绰约却宜长见清真不假余妍殷勤与插小婵娟要试尊前玉面
　　前调【咏榴花】　　　　　　　　　　陈师道
　　叶叶枝枝緑暗重重密密红滋芳心应恨赏春迟不防春工着意　晩照酒生娇面新妆睡汚胭脂凭将双叶寄相思与看钗头何似
　　前调　　　　　　　　　　　　李之仪
　　醉透香浓斗帐灯深月浅回廊当时背面两伥伥何况临风怀想　舞柳经春底痩游丝到地能长鸳鸯半调已无肠忍把么弦再上
　　前调　　　　　　　　　　　　毛　滂
　　花下春藏五马松间风落双鳬兵厨玉帐巻酃湖人醉碧云欲暮　归去聊登文石翺翔便是天衢雅歌谁解继投壶桃李无言满路
　　前调【县圃小酌】　　　　　　　　　　毛　滂
　　烟雨半藏杨柳风光初到桃花玉人细细酌流霞醉里将春留下　柳畔鸳鸯作伴花边蝴蝶为家醉翁醉里也随他月在柳桥花榭
　　前调【秋夜】　　　　　　　　　　毛　滂
　　雨后裌衣初冷霜前细菊浑斑觚棱淸月绣团圞万里长安秋晩　槽下内家玉滴盘中江国金丸春容着面作微殷烛影红揺醉眼
　　前调　　　　　　　　　　　　葛胜仲
　　山镇红桃阡陌烟迷緑水人家尘容误到只惊嗟骨冷玉堂今夜　莫对佳人锦瑟休辞洞府流霞峰回路转乱云遮归去空传图画
　　前调　　　　　　　　　　　　葛胜仲
　　靺鞨斜红带柳琉璃涨緑平桥人间风月正新妖不数江南苏小　恨寄飞花簌簌情随流水迢迢鲤鱼风起朩兰桡回棹荒鸡报晓
　　前调　　　　　　　　　　　　葛胜仲
　　清樾已生昼寂孤花尚表春余象牀云簟燕堂虚初过晩凉微雨　珪璧新来北苑鲈鱼未减东吴捧觞红袖透香肤不浥翔龙烟缕
　　前调【送弟赴定逺簿】　　　　　　　　　葛胜仲
　　万巻旧推鸿博一官且慰蹉跎升平楼下赐巍科曽对颙卬黼座　燕颔从来骨贵鸾栖尚屈才多今宵且共入无何定逺功名么麽
　　前调　　　　　　　　　　　　周紫芝
　　罗袖云轻雾薄醉肌玉软花柔相逢不道有春愁只道春来微痩　一防人间深意数声柳下轻讴带将离恨上归舟肠断月斜时候
　　前调【拒霜花】　　　　　　　　　　周紫芝
　　天意未教秋老花容刬地宜霜酒肌红软玉肌香不与棃花同样　来伴孙郎小宴临风为舞霓裳更深緑水照红妆便是采莲船上
　　前调　　　　　　　　　　　　谢　逸
　　落莫寒香满院扶疎清影侵门雪消平墅晩烟昏睡起嬾匀檀粉　皎皎风前玉树盈盈月下冰魂南枝春信夜来温便觉肌肤痩损
　　前调　　　　　　　　　　　　谢　逸
　　窄袖浅笼温玉修睂淡扫遥岑行时云雾绕衣襟歩歩莲生宫锦　菊与秋烟共晩酒随人意俱深尊前有客动琴心醉后清狂不禁
　　前调【筝】　　　　　　　　　　　谢　逸
　　寳柱横云鴈影朱弦隔叶莺声风生玉指晩寒清宫样轻黄袖冷　饮罢尚留余意曲终自有深情归来江上数峰青梅小横斜夜永
　　前调　　　　　　　　　　　　谢　逸
　　青锦纒枝佩劒紫丝络辔飞骢入关意气喜生风年少胸吞云梦　金阙日髙露东华尘软香红争看荀氏第三龙春暖桃花浪涌
　　前调【朩芙蓉二首】　　　　　　　　　谢　逸
　　晓艳最便清露晩红偏怯斜阳移根栽近菊花傍蜀锦翻成新样　坐客聨挥玉麈歌词细琢琼章从今故事记溪堂歳歳携壶共赏
　　前调　　　　　　　　　　　　谢　逸
　　朩末谁攀新萼雪消自种前庭莫嫌开过尚盈盈似待诗人醉咏　霜后最添妍丽风中更觉娉婷影揺溪水一湾清妆罢晓临鸾镜
　　前调【梅】　　　　　　　　　　　谢　逸
　　密雪未知肤白夜寒已觉香清振芳堂下月盈盈踏碎横斜疎影　且醉杯中緑蚁休辞笛里清声东君催促子青青滋味要调金鼎
　　前调【寄友】　　　　　　　　　　向子諲
　　得意穿林度水及时斫玉分金兹游了却未来心怪我归迟一任　居士何如学士翰林休笑芗林个中眞味少知音不是清狂太甚
　　前调　　　　　　　　　　　　向子諲
　　五柳坊中烟緑百花洲上云红萧萧白髪两山翁不与时人同梦　抛却麟符虎节徜徉月下林风世间万事转头空个里如如不动
　　前调【酴醿】　　　　　　　　　　向子諲
　　红褪小园桃杏緑生芳草池塘谁教芍药殿春光兀似酴醿官样　翠盖更防珠幰熏炉賸熨沉香娟娟风露满衣裳独歩瑶台月上
　　前调【夀妇】　　　　　　　　　　向子諲
　　几见芙蓉并蒂忽生三秀灵芝千年老树出孙枝岩桂秋来满地　白鹤云间翔舞緑叶上游嬉齐睂偕老更何疑个里自非尘世
　　前调　　　　　　　　　　　　蔡　伸
　　翡翠蒙金衫子镂尘如意冠儿持杯轻按遏云词别是出尘风味　莫羡双星旧约愿谐明月佳期凭肩密语两心知一棹五湖烟水
