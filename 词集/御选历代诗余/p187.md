<!-- { "loadSidebar": true } -->
　　雨入愁边翠树晚无人风叶如翦竹尾通凉却怕小帘低卷孤坐便怯诗悭念俊赏旧曽题徧更暗尘偷锁鸾影心事屡羞团扇　卖花门馆生秋草恨弓弯防时重见前欢尽属风流梦天共朱楼逺闻道秀骨病多难自任从来恩怨料也和前度金笼鹦鹉说人情浅
　　前调【京口寄所思】　　　　　　　　　史达祖
　　阔甚吴天顿放得江南离绪多少一雨为秋凉气小牎先到轻梦听彻风蒲又散入楚空清晓问世间情在何处不离淡烟衰草　簟纹独浸芙蓉影想凄凄欠郎偎抱即今卧得云衣冷山月仍相照方悔翠防易分难聚有玉香花笑待鴈来先寄新词归去且教知道
　　前调【荼防】　　　　　　　　　　曹　邍
　　一架幽芳自过了梅花犹占清絶露叶檀心香满万条晴雪肌素净洗铅华似弄玉乍离瑶阙看翠虬白凤飞舞不管暮烟啼鴂　酒中风格天然别记唐宫赐尊芳冽玉蕤唤得余春住犹醉迷飞蝶天气乍雨乍晴长是伴牡丹时节夜散琼楼宴金铺深掩一庭春月
　　霓裳中序第一
　　【又一体双调一百一字】
　　霓裳中序第一　　　　　　　　姜　夔
　　亭皋正望极乱落红莲归未得多病却无气力况纨扇渐疎罗衣初索流光过隙叹杏梁双燕如客人何在一帘淡月彷佛照顔色　幽乱蛩吟壁动庾信清愁似织沉思年少浪迹笛里闗山栁下坊陌坠红无信息漫暗水涓涓溜碧飘零久而今何意醉卧酒垆侧
　　前调【茉莉】　　　　　　　　　　尹　焕
　　青颦粲素靥海国仙人偏耐热餐尽风香露屑便万里凌空肯凭莲叶盈盈歩月悄似怜轻去瑶阙人何在忆渠痴小防防爱清絶　愁絶旧游轻别忍重看锁香金箧凄凉清夜簟茀杳杳诗魂真化风蝶冷香清到骨梦十里梅花霁雪归来也恹恹心事自共素娥说
　　前调　　　　　　　　　　　　应法孙
　　愁云翠万叠露栁残蝉空抱叶帘卷流苏寳结乍庭户嫩凉防干防月玉纤胜雪委素纨尘锁香箧思前事莺期燕约寂寞向谁说　悲切漏签声咽渐寒炧兰釭未灭良宵长是间别酒凝红绡粉涴瑶玦镜盟鸾影缺听吹笛西风数阕无言久和衣成梦睡损缕金蝶
　　前调【又一体咏鸡头】　　　　　　　　　杨　慎
　　青霞裁雾縠正锦潋瑶潘碧澳水底鲛人织女当翠房深处新妆乍沐尘消罗韤冶歩盈盈出鳞屋向何许满身璎珞云辙转风毂　皎镜全澄独漉相掩映荷裳芰服昨夜龙宫失晓也养天鸡唘明传旭啄粱无半菽筭只有明珠满腹江妃把金鍼穿翫递与素娥掬
　　忆旧游
　　【双调一百一字】
　　忆旧游【别黄澹翁】　　　　　　　　　吴文英
　　送人犹未苦苦送春随人去天涯片红都飞尽隂隂润绿暗里啼鸦赋情顿雪双鬓飞梦逐尘沙叹病渴凄凉分香痩减两地看花　西湖断桥路想系马垂杨依旧欹斜葵麦迷烟处问离巢孤燕飞过谁家故人为写深怨空壁埽秋蛇但醉上吴台残阳草色归思賖
　　曲江秋
　　【双调一百一字】
　　曲江秋　　　　　　　　　　　杨无咎
　　香消烬歇换沉水重燃熏炉犹热银汉坠懐冰轮转影冷光浸毛髪随分且宴设小槽酒真珠滑渐觉夜防乌纱露濡画帘风揭　清絶轻纨弄月缓歌处睂山怨叠持杯须我醉香红映颊双腕凝霜雪饮散晚归来花梢指防流萤灭睡未穏东牎渐明逺树又闻鶗鴂
　　前调【叠前韵诗】　　　　　　　　　　杨无咎
　　鸣鸠怨歇对急雨过云暗风吹热漠漠稻田差差栁岸新沐青丝髪楼上素琴设爱流水随弦滑深炷龙津浓熏绛幙博山重揭　超絶遥岑吐月照苍蒨重重叠叠恍然身在处浑疑同泛花舫波喷雪滉漾醉魂醒惊呼不是沤生灭竚望久空叹无才可赋厌听鶗鴂
　　前调【叠前韵诗】　　　　　　　　　　杨无咎
　　前山雨歇爱竹树低隂轩牎无热珠箔半垂清风细绕萧萧吹华髪珍簟灿枕设瑚痩琉璃滑永日攲冠知谁是伴旧书重揭　清絶轻云淡月梦同泛沧波万叠杯盘狼藉处相扶就枕欢笑歌翻雪转棹小溪湾人家烟火渐明灭正携手无端惊回槛外数声鶗鴂
　　水龙吟
　　【双调一百一字填此调者以一百二字为正格此少一字止苏轼一首也】
　　水龙吟【咏鴈】　　　　　　　　　苏　轼
　　露寒烟冷蒹葭老天外征鸿嘹唳银河秋晚长门灯悄一声初至应念潇湘岸遥人静水多菰米望极平田徘徊欲下依前被风惊起　须信衡阳万里有谁家锦书遥寄万重云外斜行横阵才疎又缀仙掌月明石头城下影揺寒水念征衣未捣佳人拂杵有盈盈泪
　　喜朝天
　　【双调一百一字】
　　喜朝天【清暑堂赠蔡君谟】　　　　　　　张　先
　　晓云开睨仙馆凌虚歩入蓬莱玉宇琼甃对青林近归鸟徘徊风月从今清暑野色带江山助诗才箫鼓宴璇题寳字浮动持杯　天多送目无际识渡舟帆小时见潮回故国千里共十万室日日春台睢社朝京非逺正和羮民口渴盐梅佳景在吴侬还望分阃重来
　　满朝欢
　　【又一体双调一百一字】
　　满朝欢　　　　　　　　　　　栁　永
　　花隔铜壶露晞金掌都门十二清晓帝里风光烂漫偏爱春杪烟轻昼永引莺啭上林鱼游灵沼巷陌乍晴香尘染惹垂杨芳草　因念秦楼彩凤楚馆朝云往昔曽迷歌笑别来嵗久偶忆欢盟重到人靣桃花未知何处但掩朱门悄悄尽日竚立无言赢得凄凉懐抱
　　马家春慢
　　【双调一百一字】
　　马家春慢　　　　　　　　　　贺　铸
　　珠箔风轻绣帘浪巻乍入人间蓬岛鬬玉防干渐庭馆珑春晓天许竒葩贵品异繁杏夭桃轻巧命化工倾国风流与一枝纤妙　尊前五陵年少纵丹青异格难仿顔貌惹露凝烟困红娇额防颦低笑须信浓香易歇更莫惜醉攀吟绕待舞蝶游蜂细把芳心都告
　　拜星月慢
　　【双调一百一字】
　　拜星月慢　　　　　　　　　　彭泰翁
　　雾滑觚棱尘侵团扇恨满哀弹倦理控雨笼云共闲情孤倚敛蛾黛怕似流莺厯厯惹得玉销琼碎可惜防干但苔花沉穂　筭天音不入人间耳何人谩裛损青衫泪不是旧谱都忘厌新腔娇脃多生不得丹青意重来又花锁长门闭到夜永笙鹤归时月明天似水
　　山亭宴
　　【双调一百一字与宴山亭无渉】
　　山亭宴【有羙堂赠彦献主人】　　　　　　　张　先
　　宴堂永昼喧箫鼓倚青空画栏红柱玉莹紫微人蔼和气春融日煦故宫池馆更楼台约风月今宵何处湖水动鲜衣竞拾翠湖边路　落花荡漾怨空树晓山静数声杜宇天意送芳菲正黯淡疎烟短雨新欢宁似旧欢长此防散防时还聚试为挹飞云问觧相思否
　　花心动
　　【又一体双调一百一字】
　　花心动【寄外　　　　　　　宋媛】蟾　英
　　忽覩菱花这一程减却风流顔色邻姬戏问愧我为羞无语低头寥寂珠泪纷纭和粉垂襟袂旧痕干又湿感起愁懐堆堆积积杜宇催春急　烟笼花栁粉蝶难寻觅紫燕喃喃黄莺恰恰对景脂消香浥篆烟将尽愁未休息若得御沟玻瓈碧教红叶往来传个消息
　　凤归云
　　【双调一百一字】
　　凤归云　　　　　　　　　　　栁　永
　　向深秋雨余爽气肃西郊陌上夜防襟防起凉飇天际残星流电未灭闪闪隔林梢又是晓鸡声断阳乌光动渐分山路迢迢　驱驱行役苒苒光隂蝇头利禄蜗角功名毕竟成何事谩相髙抛掷林泉狎翫尘土壮节等闲销幸有五湖烟浪一船风月防须归老渔樵
　　前调　　　　　　　　　　　　赵以夫
　　正愁予可堪去马便騑騑拟折一枝堤上万垂丝离思无边离席易散落日照清漪苦是禁城催鼓虚牀难寐梦魂无路归飞　陡寒还热急雨还晴化工无准将息偏难更向分携处立多时吟鬓雕霜世味嚼蜡病骨怯朝衣后来一壶风月荔丹芝紫约君同语心期
　　解语花
　　【又一体双调一百一字】
　　解语花　　　　　　　　　　　周　密
　　晴丝罥蝶暖蜜酣蜂重帘卷春寂雨萼烟梢压防干花雨染衣红湿金鞍误约空极目天涯草色阆苑玉箫人去后惟有莺知得　余寒犹掩翠户梁燕乍归芳信未端的浅薄东风莫因循轻把杏钿狼藉尘侵锦瑟残日红牎春梦窄睡起折枝无意绪斜倚秋千立
　　月当防
　　【双调一百一字与霜天晓角别名者不同】
　　月当防　　　　　　　　　　　史达祖
　　白璧旧带秦城梦因谁拜下杨栁楼心正是夜分鱼钥不动香深时有露萤自照飐风裳可喜影麸金坐来久都将凉意尽付沉吟　残云事绪无人拾恨匆匆药娥归去难寻缀取雾牎曽唱防拍清音犹有老来印愁处冷光应念雪翻簪空独对西风紧弄一井桐隂
　　喜迁莺
　　【又一体双调一百一字】
　　喜迁莺　　　　　　　　　　　史达祖
　　月波凝滴望玉壶天近了无尘隔翠眼圏花冰丝织练黄道寳光相直自怜诗酒痩难应接许多春色最无赖是随香趁烛曽伴狂客　踪迹漫记忆老了杜郎忍听东风笛栁院灯疎梅防雪在谁与细倾春碧旧情拘未定犹自学当年游歴怕万一悮玉人夜寒帘隙
　　寿楼春
　　【又一体双调一百一字】
　　寿楼春【寻春服感念】　　　　　　　　史达祖
　　裁春衫寻芳记金刀素手同在晴牎几度因风残絮照花斜阳谁念我今无肠自少年消磨疎狂但听雨挑灯攲牀病酒多梦睡时妆　飞花去良宵长有丝防旧曲金谱新腔最恨湘云人散楚兰魂伤身是客愁为乡筭玉箫犹逢韦郎近寒食人家相思未忘苹藻香
　　翠楼吟
　　【双调一百一字姜夔自度曲也】
　　翠楼吟【武昌安逺楼成】　　　　　　　　姜　夔
　　月冷龙沙尘清虎落今年汉酺初赐新翻北部曲听氊幕元戎歌吹层楼髙峙看槛曲萦红檐牙飞翠人姝丽粉香吹下夜寒风细　此地宜有神仙拥素云黄鹤与君游戏玉梯凝望久叹芳草萋萋千里天涯情味仗酒祓清愁花消英气西山外晚来还卷一帘秋霁
　　前调【代送大理太守】　　　　　　　　　杨　慎
　　月晃苍山风清黒水花满原鳞城雉燧松明夜火歌来暮似成都市五华楼阁看五马迎恩双鸿送喜迟迟晷行春金碧照春金紫　此邦宜有循良拥玉麟铜虎旌旗旖旎叶榆难借冦望登仙香尘遥起攀轩举辔正红颊窥帘华顚卧轨画圗外甘棠隂里心驰千里
　　瑞鹤仙
　　【又一体双调一百一字】
　　瑞鹤仙【赋一捻红牡丹】　　　　　　　　紫　姑
　　覩娇红细捻是西子当日留心千叶西都竞栽接好园林台榭何妨日渉轻罗慢褶费多少阳和调爕向晓来露浥芳苞一防醉红潮颊　双靥姚黄国艶魏紫天香倚风羞怯云鬟试插引动狂蜂蝶况东君开宴赏心乐事莫惜献酬频叠看相将红药翻堦尚余媵妾梅香慢
　　【双调一百一字】
　　梅香慢　　　　　　　　　　　贺　铸
　　髙阁寒轻映万朶芳梅乱堆香雪未待江南早冠百花先占一阳佳节翦防凝酥无处学天然竒絶便寿阳妆工夫费尽艶姿终别　风里弄轻盈掩珠英明莹麝蜡飘烈莫放芳菲歇剩夜永欢赏酒酣吟折倒玉何妨且听取尊前新阕怕笛声长行云散尽漫悲风月





　　御选歴代诗余巻七十三
　　钦定四库全书
　　御选歴代诗余巻七十四目録【一百二字】
　　水龙吟【上】
　　柳永
　　苏轼【四首】
　　秦观
　　晁补之【四首】
