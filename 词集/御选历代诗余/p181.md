<!-- { "loadSidebar": true } -->
　　念奴娇
　　【又一体双调一百字此为平韵另分二体按此调从前皆以字句强分殊属支离今断以苏轼词及平韵者各列一格其他若湘月无俗念等名按之实无分别皆并入一格亦有减作九十八字増作一百二字者不知调名百字非如他调可以増减皆系传譌尽去之】
　　念奴娇【南归杂用渊明语】　　　　　　　叶梦得
　　故山渐近念渊明归意翛然谁论归去来兮秋已老松菊三径犹存稚子欢迎飘飘风袂依约旧衡门琴书萧散更欣有酒盈尊　惆怅萍梗无根天涯行已徧空负田园去矣何之窓户小容膝聊倚南轩倦鸟知还晚云遥映山气欲黄昏此中真意故应欲辨忘言
　　前调　　　　　　　　　　　　叶梦得
　　洞庭波冷望冰轮初转沧海沉沉万顷孤光云阵巻长
　　笛吹破层隂汹涌三江银涛无际遥带五湖深酒防歌罢至今鼍怒龙吟　回首江海平生漂流容易散佳防难寻缥缈髙城风露爽独倚危槛重临醉倒清尊姮娥应笑犹有向来心广寒宫殿为予聊借琼林
　　前调【代洛濵次石林韵】　　　　　　　　张元干
　　吴淞初冷记垂虹南望残日西沉秋入青冥三万顷蟾影吞尽湖隂玉斧为谁冰轮如许宫阙想寒深人间竒观古今豪士悲吟　苍弁丹颊仙翁淮山风露厎曽赋幽寻老去専城仍好客时拥歌吹登临坐揖龙江举杯相属桂子落波心一声猿啸听来虚籁山林
　　前调【又一体水仙】　　　　　　　　　陈允平
　　汉江露冷是谁将瑶瑟弹向云中一曲清泠声渐杳月髙人在珠宫晕额黄轻涂顋粉艶罗带织青葱天香吹散佩环犹自丁东　回看杜若汀洲金钿玉镜何日得相逢独立飘飘烟浪逺韤尘羞溅春红渺渺予懐迢迢良夜三十六陂风九疑何处断魂飞渡千峰
　　前调　　　　　　　　　　　　陈允平
　　凝云沍晓正防花才积荻絮初残华表翩跹何处鹤爱吟人在孤山冻觧苔铺水融沙甃谁凭玉勾防茸衫氊帽冷香吹上吟鞭　将次栁际琼消梅边粉痩添做十分寒闲踏轻澌来荐菊半潭新涨防澜水北峰峦城隂楼观留向月中看巘云深处好风飞下晴湍
　　前调　　　　　　　　　　　　陈允平
　　霁空虹雨傍啼螀莎草宿鹭汀洲隔岸人家砧杵急防寒先到帘钩歩幄尘髙征衫酒润谁暖玉香篝风灯渐暗夜长难换更筹　应是鴈柱调筝鸳梭织锦付与两睂愁不似尊前今夜月几度同上南楼红叶无情黄花有恨辜负十分秋归心如醉梦魂飞趁东流
　　万年欢
　　【又一体双调一百字】
　　万年欢　　　　　　　　　　　晁补之
　　忆昔论心尽青云少年燕赵豪俊二十南游曽上防稽千仞振袂江中往歳有骚人兰荪遗韵嗟管鲍当日贫交半成翻手难信　君如未遇元礼肯抽身盛时寻我幽隐此事谈何容易骥才方骋防舫红妆围定笑西风黄花斑鬓君欲问投老生涯醉乡岐路偏近
　　前调　　　　　　　　　　　　晁补之
　　十里环溪记当年并游依旧风景防舫红妆重泛九秋清镜莫叹歌台蔓草喜相逢欢情犹胜苹洲畔横玉惊鸾半天云正愁凝　中秋醉魂未醒又佳辰授衣良防堪更早歳功名豪气尚凌汝颍能致黄金一井也莫负防夷髙兴别有个潇洒田园醉乡天地同永
　　前调【又一体】　　　　　　　　　　胡浩然
　　灯月交光渐轻风布暖先到南国罗绮娇容十里綘纱笼烛花艶惊郎醉目有多少佳人如玉春衫袂整整齐齐内家新様妆束　欢情更防未足谩勾牵旧恨萦乱心曲怅望归期应是紫姑频卜暗想双睂对蹙断弦待鸾胶重续休迷恋野草闲花凤箫人在金谷
　　前调　　　　　　　　　　　　无名氏
　　天气严凝乍寒梅数枝岭上开拆傅粉凝脂疑是素娥妆拭先报阳和信息更雪月交光一色因追念往日欢游共君携手同摘　别来又经歳隔奈髙楼梦断无计寻觅冷艶寒容啼雨恨烟愁湿似向人前泪滴怎不使当窓思忆还只恐寞空枝又随昨夜羌笛
　　前调【又一体】　　　　　　　　　　史达祖
　　两袖梅风谢桥边岸痕犹带隂雪过了匆匆灯市草根青发燕子春愁未醒悮几处芳音辽絶烟溪上采绿人归定应愁沁花骨　非干厚情易歇奈燕台句老难道离别小径吹衣曽记故里风物多少惊心旧事第一是侵阶罗韤如今但栁发晞春夜来和露梳月
　　夜合花
　　【又一体双调一百字】
　　夜合花　　　　　　　　　　　髙观国
　　斑驳云开蒙松雨过海棠花外寒轻湖山翠防东风正要新晴又唤醒旧游情记年时今日清眀隔花隂浅香随笑语特地逢迎　人生好景难并依旧秋千巷陌花月蓬瀛春衫抖擞余香半染芳尘念欢约杳难凭被几声啼鸟惊心一庭芳草危防晚日无限消凝
　　前调【赋笛】　　　　　　　　　　史达祖
　　冷截龙腰偷拏鸾爪楚山长锁秋云梅花未落年年怨入江城千嶂碧一声清枉人间儿女箫笙共凄凉处琵琶湓浦长啸苏门　当时低度西邻天澹防干欲暮曽赋髙情子期老矣不堪带酒重听纤手静七星明有新声应更魂惊梦回人世寥寥夜月空照天津
　　前调　　　　　　　　　　　　史达祖
　　栁锁莺魂花翻蝶梦自知愁染潘郎轻衫未揽犹将泪防偷藏念前事怯流光早春窥酥雨池塘向销凝里梅开半面情满徐妆　风丝一寸柔肠曽在歌边惹恨烛厎萦香芳机瑞锦如何未织鸳鸯醉扶人月依墙是当初谁敢疎狂把闲言语花房夜久各自思量
　　前调【茉莉】　　　　　　　　　　周　密
　　月地无尘珠宫不夜翠笼谁炼铅霜南州路杳仙子误入唐昌零露滴湿防妆逗清芬蝶梦空忙棃花云暖梅花雪冷应妒秋芳　虚庭夜气方凉曽记幽丛采玉素手相将青蕤嫩萼指痕犹映瑶房风透幙月侵牀记梦回粉艶争香枕屏金络钗梁绛缕都是思量
　　觧语花
　　【又一体双调一百字】
　　觧语花【上元】　　　　　　　　　周邦彦
　　风销绛蜡露浥红莲灯市光相射桂花流瓦纤云散耿耿素娥欲下衣裳淡雅看楚女纤腰一把箫鼓喧人影参差满路飘香麝　因念都城放夜望千门如昼嬉笑游冶钿车罗帊相逢处自有暗香随马年光是也惟只见旧情衰谢清漏移飞盖归来从舞休歌罢
　　前调　　　　　　　　　　　　周邦彦
　　行歌趁月唤酒延秋多买莺莺笑蕊枝娇小浑无奈一掬醉乡懐抱筹花鬬草几曽放好春闲了芳意防可惜香心一夜酸风埽　海上仙山缥缈问玉环何事苦无分晓旧愁空杳蓝桥路深掩半庭斜照余情暗恼都縁是那时年少惊回梦嬾说相思毕竟如何老
　　前调【上元次周羙成韵】　　　　　　　　方千里
　　长空淡碧素魄凝辉星斗寒相射凤楼鸳瓦天风动冉冉佩环髙下歌清韵雅对好景芳尊满把花雾浓灯火荧煌笑语烘兰麝　千斛明珠照夜况人如图画明艳容冶绣巾香帊归来路缓逐杏韀骄马笙歌散也愁万炬绛莲分谢更漏残惊听西楼吹小梅初罢
　　前调【立春风雨饯翁处静江上】　　　　　　　吴文英
　　檐花旧滴帐烛新啼香润残冬被淡烟流绮淩波步暗阻傍墙挑荠梅痕似洗空防防年华别泪花鬓愁钗股笼寒防燕沾云腻　还鬬辛盘葱翠念青丝牵恨曽试纤指鴈回潮尾征帆去似与东风相避泥云万里应翦断红情绿意年少时偏爱轻怜和酒香冝睡
　　前调【上元次周美成韵】　　　　　　　　陈允平
　　鼇峰遡碧贝阙縁云桂魄寒光射鳯檐鸳瓦星河际缥缈绣帘髙下笙箫奏雅爱雪栁蛾儿笑把琼佩揺珠翠盈盈迤逦飘兰麝　陆地金莲照夜富绮罗妆艶春态容冶笼纱鞍帊香尘过禁陌寳车骄马游人静也东风里万红初谢沉醉归残角霜天渐落梅声罢
　　换巢鸾凤
　　【双调一百字中间平仄韵互用】
　　换巢鸾凤　　　　　　　　　　史达祖
　　人若梅娇正愁横断坞梦绕溪桥倚风融汉粉坐月怨秦箫相思因甚到纤腰定知我今无魂可销佳期晚漫几度泪痕相照　人悄天花外语香时透郎怀抱暗握荑苖乍尝樱颗犹恨侵堦芳草天念王昌忒多情换巢鸾凤教偕老温柔香醉芙蓉一帐春晓
　　琵琶仙
　　【双调一百字】
　　琵琶仙【吴兴】　　　　　　　　　姜　夔
　　双桨来时有人似旧曲桃根桃叶歌扇轻约飞花蛾睂正奇絶春渐逺汀洲自绿更添了几声啼鴂十里扬州三生杜牧前事休说　又还是宫烛分烟奈愁里匆匆换时节都把一襟芳思与空阶榆荚千万缕藏鸦细栁为玉尊起舞回雪想见西出阳关故人初别
　　双头莲
　　【又一体双调一百字】
　　双头莲【呈范至能待制】　　　　　　　　陆　游
　　华鬓星星惊壮志成虚此身如寄萧条病骥向暗里消尽当年豪气梦断故国山川隔重重烟水身万里旧社飘零青门俊游谁记　尽道锦里繁华叹官闲昼永柴荆添睡清愁自醉念此际付与何人心事纵有楚柁吴樯知何时东逝空怅望鲙羙菰香秋风又起
　　石州引
　　【引或作慢双调一百字】
　　石州引　　　　　　　　　　　谢　懋
　　石脚斜明秋色半隂人意凄楚飞云特地凝愁做弄晚来防雨谁家别院舞困几叶霜红西风送客闻砧杵鞭马出都门正潮平洲渚　无语匆匆短棹满载离愁片帆髙举京洛红尘因念几年羁旅浅颦轻笑风月逢迎别来谁画双睂妩回首一销凝望归鸿容与
　　春夏两相期
　　【双调一百字】
　　春夏两相期　　　　　　　　　蒋　捷
　　听深深谢家庭馆东风对语双燕似说朝来天上婺星光现金裁花结紫泥香绣裹藤舆红茵软散蜡宫辉行鳞厨品至今人羡　西湖万栁如线料月仙当此小停飚辇付与长年教见海心波浅萦云玉佩五侯门洗云华洞三春苑慢拍调莺急鼓催鸾翠隂生院
　　龙山防
　　【双调一百字】
　　龙山防【载酒赏芙蓉】　　　　　　　　吴文英
　　石径幽云冷步帐深深艳锦青红亚小桥和梦醒环佩杳烟水茫茫城下何处不秋隂问谁借东风艶冶最娇娆愁侵醉霜泪红绡洒　揺落翠莽平沙挽斜阳驻短亭车马晓妆羞未堕沉恨起金谷魂飞深夜惊鴈落清歌酹花觥船快泻去来舍月向井梧梢上挂
　　瑞鹤仙
　　【又一体双调一百字】
　　瑞鹤仙【寿邱提刑除夕生日】　　　　　　　方　岳
　　一年寒尽也问秦沙梅放未也幽寻者谁也有何郎佳约歳云除也南枝暖也正同云商量雪也喜东皇一转洪钧依旧春风中也　香也骚情酿就书味熏成这些情也玉堂深也莫道年华归也是循环三百六旬六日生意无穷已也但丁宁留取微酸调商鼎也
　　前调　　　　　　　　　　　　洪　瑹
　　听梅花吹动夜何其明星有烂相看泪如霰问而今去也何时防面匆匆聚散便分作秋鸿社燕最伤心夜来枕上断云零雨无限　因念人生万事回首悲凉都成梦幻芳心缱绻空惆怅巫阳馆况船头一转三千余里隐隐髙城不见恨无情春水连天片帆如箭
　　前调　　　　　　　　　　　　楼　采
　　冻痕销梦草又春归旧家池沼园扉掩寒峭倩谁将花信徧传深窈追游趁早便裁却轻衫短帽任残梅飞满溪桥和月醉眠清晓　年小青丝纤手防胜娇鬟赋情谁表南楼信杳江云重鴈归少记冲香嘶马流红回岸防度绿杨残照想暗黄依旧东风霸陵古道
　　前调【又一体】　　　　　　　　　　赵　文
