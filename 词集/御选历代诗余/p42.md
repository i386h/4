<!-- { "loadSidebar": true } -->
　　前调【茶二首】　　　　　　　　　　黄庭坚
　　歌停檀板舞停鸾髙阳饮兴防兽烟喷尽玉壶干香分小凤团　雪浪浅露花圆捧瓯春笋寒绛纱笼下跃金鞍归时人倚栏
　　前调　　　　　　　　　　　　黄庭坚
　　黔中桃李可寻芳摘茶人自忙月团犀胯鬬圆方研膏入焙香　青箬裹绛纱囊品髙闻外江酒防传盌舞红裳都濡春味长
　　前调　　　　　　　　　　　　黄庭坚
　　退红衫子乱蜂儿衣寛只为伊为伊去得忒多时敎人直是疑　长睡晚理妆迟愁多嬾画睂夜来算得有归期灯花则甚知
　　前调　　　　　　　　　　　　黄庭坚
　　贫家春到也骚骚琼浆注小槽老夫不出长蓬蒿邻墙开碧桃　木芍药品题髙一枝烦翦刀传杯犹似少年豪醉红侵雪毛
　　前调　　　　　　　　　　　　秦　观
　　褪花新绿渐团枝扑人风絮飞秋千未拆水平堤落红成地衣　游蝶困乳莺啼怨春春怎知日长早被酒禁持那堪更别离
　　前调　　　　　　　　　　　　秦　观
　　宫腰袅袅翠鬟松夜堂深处逢无端银烛陨秋风灵犀得暗通　更有限恨无穷星河沈晓空陇头流水各西东佳期如梦中
　　前调　　　　　　　　　　　　秦　观
　　潇湘门外水平铺月寒征棹孤红妆饮罢少踟蹰有人偷向隅　挥玉筯洒眞珠棃花春雨余人人尽道断肠初那堪肠也无
　　前调　　　　　　　　　　　　秦　观
　　碧天如水月如睂城头银漏迟绿波风动画船移娇羞初见时　银烛暗翠帘垂芳心两自知楚台魂断晓云飞幽欢难再期
　　前调　　　　　　　　　　　　秦　观
　　春风吹雨绕残枝落花无可飞小池寒绿欲生漪雨晴还日西　帘半卷燕双归讳愁无奈睂翻身整顿着残棋沈吟应刼迟
　　前调　　　　　　　　　　　　晁补之
　　小楼独上暮钟时红霞楼外飞烟中逺鸟一双归城门灯火微　横短吹傍危梯氷轮涌海迟天涯幽恨有谁知凉风时动衣
　　前调【泛济州环溪】　　　　　　　　　晁补之
　　西城北渚旧追随荒台今是非白苹无际绿蒲迷停舟忆旧时　双鸭戏乱鸥飞人家烟雨西不成携手折芳菲兰桡惆怅归
　　前调　　　　　　　　　　　　晁补之
　　一濠秋水净涟漪红妆照水嬉攀条寻藕怯船移浮萍湿绣衣　临好景惜轻归夕阳洲渚迷城门灯火簇轮蹄沙鸥飞去时
　　前调　　　　　　　　　　　　李之仪
　　朱唇玉羽下蓬莱佳时近早梅惜花情味乆安排枝头开未开　魂欲断恨难裁香心休见猜果如何逊是仙才何妨入梦来
　　前调　　　　　　　　　　　　毛　滂
　　雨余烟草弄春柔芳郊翠欲流防风时转柳花毬晴光烂不收　红尽处绿新稠秾华只暂留却因留下等闲愁令人双鬓秋
　　前调　　　　　　　　　　　　苏　庠
　　西园风暖落花时緑隂莺乱啼倚防无语惜芳菲絮飞蝴蝶飞　缘底事减腰围遣愁愁着睂波连春渚暮天垂燕归人未归
　　前调　　　　　　　　　　　　周紫芝
　　酴醿花谢日迟迟杨花无数飞章台侧畔尽风吹飘零无定期　烟漠漠草萋萋江南春尽时可怜踪迹尚东西故园何日归
　　前调　　　　　　　　　　　　周紫芝
　　月櫺疎影照婵娟闲临小玉盘枣花金钏出纤纤棋声敲夜寒　飞电冷水精圆夜深人未眠笑催炉兽防衾鸳莫敎银漏残
　　前调【西湖摘杨梅】　　　　　　　　　周紫芝
　　西湖山下水潺潺满山风雨寒枝头红日晓斓斑越梅催染丹　连翠叶拥金盘玉池生乳泉此生三度试甘酸欲归归尚难
　　前调　　　　　　　　　　　　谢　逸
　　花枝破蕾柳梢青春寒拂面轻一睂新月影三星铜荷烛烬零　低凤扇袅霓旌环佩声坐间谁识许飞琼对郎仙骨清
　　前调　　　　　　　　　　　　谢　逸
　　风飘万防落花飞残红枝上稀平芜叶叶淡烟迷那堪春鸟啼　风细细日迟迟轻纱叠雪衣多情多病嬾追随玉人应恨伊
　　前调【雪】　　　　　　　　　　　谢　逸
　　晨光晓色埽檐晶寒多蝶梦惊乱飘鸳瓦细无声悠扬柳絮轻　书幌冷竹牎明柴门只独扃一尊浊酒为谁倾梅花相对清
　　前调　　　　　　　　　　　　周邦彦
　　冬衣初染逺山青双丝云鴈绫衣寒袖湿欲成氷都缘珠泪零　情黯黯闷腾腾身如秋后蝇若敎随马逐郎行不辞多少程
　　前调　　　　　　　　　　　　周邦彦
　　菖蒲叶老水平沙临流苏小家画栏曲径宛秋蛇金英垂露华　烧蜜炬引莲娃酒香醺脸霞再来重约日西斜倚门听暮鸦
　　前调　　　　　　　　　　　　曹　组
　　檐头风佩响丁东帘疎烛影红秋千人散月溶溶楼台花气中　春酒醒夜寒浓绣衾谁与同只愁梦短不相逢觉来罗帐空
　　前调　　　　　　　　　　　　蔡　伸
　　烟笼寒水暝禽栖满庭红叶飞兰堂寂寂画帘垂霜浓更漏迟　鸳被冷麝香微强攲单枕时西牎看尽月痕移此情君怎知
　　前调【桐江舟中】　　　　　　　　　　赵师侠
　　微云埽尽碧虚寛月华光影寒山河表里鉴中看沈沈清夜防　风细细露漙漙神游八极间九霄回首望尘寰悠悠醉梦还
　　前调　　　　　　　　　　　　赵师侠
　　杜鹃花发映山红韶光觉正浓水流红紫各西东绿肥春已空　闲戏蝶嬾游蜂破除花影重问春何事不从容忧愁风雨中
　　前调【咏春】　　　　　　　　　　赵长卿
　　和风暖日小层楼人间春事幽杏花深处一声鸠花飞水自流　寻旧梦续扬州睂山相对愁忆曽和泪送行舟清江古渡头
　　前调【送别咏莺】　　　　　　　　　　赵长卿
　　东城沙软马蹄轻清和雨乍晴柳隂曲径泣流莺凄凉不忍听　休苦怨莫悲鸣何须两泪倾但将巧语写心诚东君肯薄情
　　前调【客中见梅】　　　　　　　　　　赵长卿
　　年年为客徧天涯梦迟归路賖无端星月浸牎纱一枝寒影斜　肠未断鬓先华新来痩转加角声吹彻小梅花夜长人忆家
　　前调【侍宴池上赋飞燕】　　　　　　　　曽　觌
　　柳隂庭馆占风光呢喃清昼长碧波新涨小池塘双双蹴水忙　萍散漫絮飘飏轻盈体态狂为怜流去落红香衔将归画梁
　　前调【和邢公玷】　　　　　　　　　　侯　寘
　　莫欺骑省鬓边华曽眠苏小家防丝萦腕翦轻霞菖蒲酒更嘉　人别后叹飞花云山和梦遮呉牋小字写流沙几行秋鴈斜
　　前调　　　　　　　　　　　　侯　寘
　　薫风吹尽不多云晓天如水清哦松庭院忽闻笙帘疎香篆明　兰玉盛凤和鸣家声留汉庭狨鞍长傍九重城年年双鬓青
　　前调　　　　　　　　　　　　赵彦端
　　岁寒堂下两株梅商量先后开春前日绕一千回花来春又来　氷可断玉堪裁寒空无暖埃为君翻动腊前醅酒醒香满怀
　　前调【余干留别】　　　　　　　　　　赵彦端
　　三年何许竞芳辰君家千树春如今欲去复逡廵好花留住人　红蕊乱绿隂匀防云新又新只因小阕记情亲动君梁上尘
　　前调【西湖】　　　　　　　　　　马庄父
　　清明寒食不多时香红渐渐稀番腾妆阁闹苏堤留春春怎知　花褪雨絮沾泥凌波寸寸移三三两两呌船儿人归春也归
　　前调　　　　　　　　　　　　王　炎
　　落花时节近清明南园芳草青东风料峭雨难晴那堪中宿酲　回首处自销凝谁知太痩生倚防无语不禁情杜鹃啼数声
　　前调　　　　　　　　　　　　严　仁
　　拍堤春水蘸垂杨水流花片香弄花噆柳小鸳鸯一双随一双　帘半卷露新妆春衫是柳黄荷防看处背斜阳风流暗断肠
　　前调　　　　　　　　　　　　徐　照
　　绿杨庭户静沈沈杨花吹满襟晚来闲向水边寻惊飞双浴禽　分别后重登临暮寒天气隂妾心移得在君心方知人恨深
　　前调　　　　　　　　　　　　史达祖
　　龙香吹袖向藤鞭帽檐冲柳烟一春几度画桥边东风听管弦　花活计酒因缘从人嘲少年眞须吟就绿杨篇湾头寄小怜
　　前调　　　　　　　　　　　　史达祖
　　旧时明月旧时身旧时梅萼新旧时月底似梅人梅春人不春　香入梦粉成尘情多多断魂芙蓉孔雀夜温温愁痕即泪痕
　　前调　　　　　　　　　　　　翁孟寅
　　日髙楼外柳花明单衣怯露零小桥灯影落残星寒烟蘸水萍　歌袖窄舞鬟轻棃花梦满城落红啼鸟两无情春愁添晓酲
　　前调【邵武试灯夕】　　　　　　　　　洪　瑹
　　东风吹破藻池氷清光开五云绿情红意两逢迎扶春来逺林　花艳艳玊英英罗衣金缕明闹蛾儿簇小蜻蜓相呼看试灯
　　前调　　　　　　　　　　　　方千里
　　良宵相对一灯青相思写砑绫去时情泪滴红氷西风吹涕零愁宛转意飞腾晴牎穿纸蝇梦知关塞不堪行忆君犹问程
　　前调　　　　　　　　　　　　方千里
　　鸳鸯浓睡碧溪沙荷花深处家快风收电掣金蛇深波流素华　呉国艳楚宫娃红潮连翠霞坐来忽忽烛光斜城头闻乱鸦
　　前调　　　　　　　　　　　　黄　升
　　粉香吹防透单衣金泥双凤飞闲来花下立多时春风酒醒迟　桃叶曲柳枝词芳心空自知湘皋月冷佩声微鴈归人不归
　　前调【赠卢长笛】　　　　　　　　　　呉文英
　　沙河塘上旧游嬉卢郎年少时一声长笛月中吹和云和鴈飞　惊物换叹星移相看两鬓丝断肠呉苑草萋萋倚楼人未归
　　前调【芙蓉】　　　　　　　　　　呉文英
　　青春花柳不同时凄凉生较迟艳妆临水最相宜风来吹绣漪　惊旧事问长睂月明仙梦回凭防人但觉秋肥花愁人不知
　　前调【防饮丰乐楼】　　　　　　　　　呉文英
　　翠隂浓合晓莺堤春如日坠西画图新展逺山齐花深十二梯　风絮晚醉魂迷隔城闻马嘶落红微沁绣鸳泥秋千敎放低
　　前调【荷塘小隐赋烛影】　　　　　　　　呉文英
　　金丸一树带霜华银台摇艳霞烛隂树影两交加秋纱机上花　飞醉笔驻吟车香浮小隐家明朝客梦付啼鸦歌防月未斜
　　前调【元日】　　　　　　　　　　呉文英
　　五更枥马静无声邻鸡犹怕惊日华平晓弄春明暮寒愁翳生　新歳梦去年情残宵半酒醒春风无定落梅轻断鸿长短亭
　　前调　　　　　　　　　　　　蒋　捷
　　雪飞灯背鴈声低寒生红被池小屏风畔立多时闲看番马儿　新揾泪旧题诗一般罗带垂琼箫夜夜挟愁吹梅花知不知
　　前调【题小扇】　　　　　　　　　　李　演
　　双鸳初放歩云轻香帘蒸午晴杏镕暗泪结红氷留春蝴蝶情　寒薄薄日隂隂锦鸠花底鸣春怀一似草无凭东风吹又生
　　前调【有怀北游】　　　　　　　　　　张　炎
　　钿车骄马锦相连香尘逐管弦瞥然飞过水秋千清明寒食天　花贴贴柳悬悬莺房几醉眠醉中不信有啼鹃江南二十年
　　前调　　　　　　　　　　　　翁元龙
　　千丝风雨万丝晴年年长短亭嫩黄看到绿成隂春由他送迎　莺思重燕愁轻如人离别情绕湖烟冷罩波明画船移玉笙
　　前调　　　　　　　　　　　　赵君举
