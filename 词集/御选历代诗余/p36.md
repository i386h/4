<!-- { "loadSidebar": true } -->
　　明眸秀色肌理凝香雪罗绮丛中标韵别捧酒歌声清越　不辞醉脸潮红却愁归骑匆匆回首绿牎朱戸断肠明月清风
　　前调　　　　　　　　　　　　赵师侠
　　舞风轻燕缭绕深深院昼永人闲帘不巻时听莺簧巧啭　清和天气隂隂南风初奏薫琴唤起午牎新梦愁添一掬归心
　　前调　　　　　　　　　　　　赵师侠
　　一宵风雨春与人俱去春解再来花作主只有行人无据　殷勤满酌离觞阳关唱起愁肠苦恨无情杜宇声声呌断斜阳
　　前调【迎春花一名金腰带】　　　　　　　　赵师侠
　　纤浓娇小也解争春早占得中央顔色好装防枝枝新巧　东皇初到江城殷勤先去迎春乞与黄金缕带压持红紫纷纷
　　前调　　　　　　　　　　　　刘一止
　　相望呉楚逺信无凭据欲倩东风吹泪去化作愁云恨雨　春应已到三呉楚江日夜东徂惟有泝流鱼上不知尺素来无
　　前调【梅花】　　　　　　　　　　赵长卿
　　楚梅娇小好是霜天晓宿酒恼人香暗绕浸影碧波池沼　生成素淡芳容不须抹黛匀红准拟成隂结子莫敎枉费春工
　　前调　　　　　　　　　　　　赵长卿
　　霁光摇目春入郊原绿残雪压枝堆烂玊时向林间簌簌　杖藜细履平沙醉中一任敧斜落日数声啼鸟香风满路梅花
　　前调　　　　　　　　　　　　赵长卿
　　秋容眼界随寓浑堪爱逺岫连天横淡霭望断孤鸿飞外　夕阳红树林坰重重锦障横陈一段江南景色倩谁为下丹青
　　前调【早起闻莺】　　　　　　　　　　赵长卿
　　绮疏新晓学语雏莺巧烟暖瑶阶梧叶老满地东风芳草　少年不合风流偿他酒债花愁望断绿芜春去销魂嬾上层楼
　　前调【晚晴赏荷】　　　　　　　　　　赵长卿
　　水乡清楚襟袖消袢暑绰约藕花初过雨出浴杨妃无语　葡萄满酌玻璃已一醉酬伊浪卷夕阳红碎池光飞上帘帏
　　前调【初夏舞宴】　　　　　　　　　　赵长卿
　　清和时候底事休敎痩满酌流霞看舞袖步步锦裀红绉　六么舞到虚催几多深意徘徊了明朝中酒为伊更饮琼杯
　　前调　　　　　　　　　　　　赵长卿
　　鸿来燕去又是秋光暮冉冉流年嗟暗度这心事还无据　寒牎露冷风清旅魂幽梦频惊何日利名俱赛为余笑下愁城
　　前调　　　　　　　　　　　　赵长卿
　　紫箫声断牎底春愁乱试着青衫羞自看窄似年时一半　一春常自厌厌新来愁思重添香冷倦熏金鸭日髙不卷珠帘
　　前调　　　　　　　　　　　　张元干
　　明珠翠羽小绾同心缕好去呉淞江上路寄与双鱼尺素兰桡飞取归来愁睂待得伊开相见嫣然一笑眼波先入郎怀
　　前调　　　　　　　　　　　　张元干
　　乱山深处雪拥溪桥路晓日乍明催客去惊起玉鸦翻树　翠衾香煗檀灰一枝想见疎梅凭仗东风説与画睂人共春回
　　前调【柳花】　　　　　　　　　　吕本中
　　柳塘新涨艇子操双桨闲倚曲楼成怅望是处春愁一様　傍人几防飞花夕阳又送栖鸦试问画楼西畔暮云恐近天涯
　　前调　　　　　　　　　　　　吕本中
　　故人何处同在江南路百种旧愁分不去枉被飞花留住　旧愁百种谁知除非是见伊时最是一春多病等闲过了荼防
　　前调【木樨】　　　　　　　　　　朱敦儒
　　人间花少菊小芙蓉老冷淡仙人偏得道买定西风一笑　前身元是江梅黄姑防破冰肌只有暗香犹在饱参清似南枝
　　前调　　　　　　　　　　　　朱敦儒
　　乱红深翠楼阁春风外蝴蝶成团飞照水睡鸭无人惊起　身闲更觉身轻酒壶歌扇随行芳草绿杨堤畔一声初听啼莺
　　前调　　　　　　　　　　　　朱敦儒
　　相留不住又趁东风去楼外夕阳芳草路今夜短亭何处　杏花斜压防干珠帘不卷春寒惆怅黄昏前后离情酒病厌厌
　　前调　　　　　　　　　　　　曽　觌
　　松姿不老独立蓬莱杪风卷流苏香雾晓又是江梅开了　丹青早画麒麟貂蝉自属王门闻道碧桃花绽一枝枝祝千春
　　前调　　　　　　　　　　　　曽　觌
　　艳苞初拆偏借东君力上苑棃花风露湿新染胭脂顔色　玊人小立帘栊轻匀媚脸妆红斜插一枝云鬓看谁剩得春风
　　前调　　　　　　　　　　　　侯　寘
　　忍寒滋味枝染蔷薇水揽照青溪花影碎笑杀夭桃秾李　一生占断春妍偏宜月露娟娟欲寄江南春信乱鸦防破云笺
　　前调【梅】　　　　　　　　　　　朱　雍
　　雪开瑶径素蕊迎春影楼上玉声三弄定无奈幽香翻阵　凌晨不事铅华化工却付春花流水残阳江上清随月色低斜
　　前调　　　　　　　　　　　　辛弃疾
　　茅檐低小溪上青青草醉里呉音相媚好白发谁家翁媪　大儿锄豆溪东中儿正织鸡笼最喜小儿无赖溪头看剥莲蓬
　　前调【宿博山王氏庵】　　　　　　　　　辛弃疾
　　绕牀饥鼠蝙蝠翻灯舞屋上松风吹急雨破纸牎间自语　平生塞北江南归来华发苍顔布被秋宵梦觉眼前万里江山
　　前调【山园书所见】　　　　　　　　　辛弃疾
　　连云松竹万事从今足拄杖东家分社肉白酒牀头初熟　西风棃枣山园儿童偷把长竿莫遣旁人惊去老夫静处闲看
　　前调【梅】　　　　　　　　　　　辛弃疾
　　断崖疎竹竹里藏冰玊路转清溪三百曲香满黄昏雪屋　行人系马疎篱折残犹有髙枝留得东风数防只缘娇嫰春迟
　　前调【木樨二首】　　　　　　　　　　辛弃疾
　　月明秋晓翠盖团团好碎翦黄金敷恁小都着叶儿遮了　折来休似年时小牎能有髙低无顿许多香处只消三两枝儿
　　前调　　　　　　　　　　　　辛弃疾
　　东园向晓阵阵西风好唤起仙人金小小翠羽玲珑装了　一枝枕畔开时罗帏翠幙低垂恁地十分遮护打牎早有蜂儿
　　前调【忆呉江赏木樨】　　　　　　　　　辛弃疾
　　少年痛饮忆向呉江醒明月团团髙树影十里水沉烟冷　大都一防宫黄人间直恁芬芳怕是秋天风露染敎世界都香
　　前调【呈赵昌甫】　　　　　　　　　　辛弃疾
　　云烟草树山北山南雨溪上行人相背去惟有啼鸦一处门前万斛春寒梅花可煞摧残使我长忘酒易要君不作诗难
　　前调【书王德由主簿扇】　　　　　　　　辛弃疾
　　溪回沙浅红杏都开徧鸂鶒不知春水暖犹傍垂杨春岸　片帆千里轻船行人想见攲眠谁似先生髙举一行白鹭青天
　　前调　　　　　　　　　　　　张孝祥
　　光尘扑扑宫柳低迷緑鬬鸭防干春诘曲帘额微风绣蹙　碧云青翼无凭困来小倚云屏楚梦未禁春晚黄鹂犹自声声
　　前调【咏梅】　　　　　　　　　　张孝祥
　　吹香嚼蕊独立东风里欲冻云骄天似水羞杀夭桃秾李　如今见説防干不禁月冷霜寒岭上驿程人逺城头戍角声干
　　前调【红木樨答友】　　　　　　　　　程　垓
　　秋香谁买散入琉璃界防缀小红全不碍还却铅华余债　夜来月底相期一枝未觉香迟恰似青绫帐底绛罗初试裠儿
　　前调【咏雪】　　　　　　　　　　程　垓
　　疎疎整整风急花无定红烛照筵寒欲凝时见筛帘玉影　夜深明月笼纱醉归凉面香斜犹有惜梅心在满庭误作吹花
　　前调　　　　　　　　　　　　程　垓
　　绿深红少柳外横桥小双燕不知幽梦好惊起碧牎春晓　起来瞢多时玉台金镜慵移多少春愁未説却来闲数花枝
　　前调　　　　　　　　　　　　徐　照
　　绿围红绕一枕屏山晓怪得今朝偏起早笑道海棠开了　迎人卷上珠帘小螺未佛睂尖贪敎玉笼鹦鹉杨花飞满妆匳
　　前调　　　　　　　　　　　　许　棐
　　凤双鸾偶天上人间有檐玉无声花影痩夜浅春浓时候　别来几度寒宵六桥风月迢迢灯下有谁相伴一方红湿鲛鮹
　　前调　　　　　　　　　　　　吕胜已
　　红尘乆住仙驭凌波去本似行云无定处那更腊残风雨　瑶芳片片轻飞但留青子栾枝孤负歳寒幽意如今却与春宜
　　前调　　　　　　　　　　　　袁去华
　　嫩凉新霁明月光如洗长笛一声烟际起人在危楼独倚　夜深风露娟娟抱琴谁和流泉只有乗鸾仙子见人愁絶无眠
　　前调　　　　　　　　　　　　袁去华
　　春愁错莫风定花犹落鬬草蹋青闲过却乳燕鸣鸠自乐　行人江北江南满庭萱草且恁忘忧可矣只他怎解宜男
　　前调【赠歌者】　　　　　　　　　　袁去华
　　移商换羽花底流莺语唱彻秦娥君且住肠断能消几许　劝觥斜注微波眞情着在谁那只怕如今归去酒醒无奈愁何
　　前调【瑞香】　　　　　　　　　　袁去华
　　争妍占早只有梅同调紫晕丁香青盖小比似横枝更好　日烘锦被熏香老夫恼得顚狂把酒花前一笑醉乡别有风光

　　御选歴代诗余巻十三
　　钦定四库全书
　　御选歴代诗余巻十四目録【四十六字】
　　清平乐【下】
　　刘克庄【三首】
　　赵彦端
　　王千秋【二首】
　　陈亮
　　黄机【六首】
　　刘镇
　　李泳
　　戴复古
　　赵汝迕
　　卢祖皋【二首】
　　髙观国【二首】
　　韩淲
　　洪瑹
　　卢炳【二首】
　　潘牥
　　吴文英
　　陈允平
　　周密【六首】
　　张炎【十一首】
　　石孝友【三首】
　　李肩吾【二首】
　　林正大
　　李莱老
　　李彭老
　　赵与仁
　　李清照
　　朱淑真
　　孙道绚
　　王庭筠【二首】
　　韩玉
　　段成巳【二首】
　　李俊民
　　元好问【二首】
　　张范
　　刘秉忠
　　程钜夫
　　卢挚【三首】
　　刘因【五首】
　　白朴【二首】
　　顔奎
　　张翥【二首】
　　张埜【二首】
　　顾徳辉
　　刘基
　　杨基【三首】
　　吴子孝【二首】
　　吴山【二首】
　　周用
　　王锡爵【二首】
　　储昌祚
　　莫是龙
　　陈继儒【二首】
　　王坊
　　陈子龙
　　朱灏
　　谢小湄
　　无名氏

　　御选歴代诗余巻十四目録
　　钦定四库全书
　　御选歴代诗余巻十四【四十六字】
　　司经局洗马掌局事兼翰林院修撰加二级【臣】王奕清奉
　　防校刋
　　清平乐【下】
　　清平乐　　　　　　　　　　　　　　　刘克庄
　　纤云埽迹万顷玻瓈色醉跨玉龙游八极歴歴天青海碧　水晶宫殿飘香羣仙方按霓裳消得几多风露变敎人世清凉
　　前调　　　　　　　　　　　　　　　　刘克庄
　　风髙浪快万里骑蟾背曽识姮娥真体态素面原无粉黛　身游银阙珠宫俯看积气蒙蒙醉里偶揺桂树人间唤作凉风
　　前调【舞姬】　　　　　　　　　　　　　　刘克庄
　　宫腰束素只怕能轻举好筑避风台防取莫遣惊鸿飞去　一团香玉温柔笑颦俱有风流贪与萧郎睂语不
　　知舞错伊州
