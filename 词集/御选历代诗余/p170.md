<!-- { "loadSidebar": true } -->
　　千里行秋支笻背锦顿怀清友殊乡聚首爱吟犹自诗痩山人不解思猿鹤笑问我萧娘在否记长堤画舫花柔春闹几番携手　别后都依旧但靖节门前近来无柳盟鸥尚有可怜西塞渔叟断肠不恨江南老恨落叶飘零最乆倦游处减羁愁犹未消磨是酒
　　前调【落梅】　　　　　　　　　　陶宗仪
　　东阁诗悭西湖梦浅好音难托香消玉削早孤标顿非昨阿谁底事频横笛不道是江南揺落向空堦闲砌天寒日暮病鹤轻啄　情薄东风恶试快觅飞琼共翔寥廓冰魂漠漠谁怜金谷离索有时巧缀双蛾绿天做就宫妆绰约待一防脆圆成须信和羮问却
　　前调【又一体】　　　　　　　　　　曽允元
　　吹老杨花浮萍防防一溪春色闲寻旧迹认溪头浣沙碛柔条折尽成轻别向空外瑶簪一掷算无情更苦莺巢暗叶啼破幽寂　凝立防干侧记露饮东园聮镳西陌容消鬓减相逢应自难识东风吹得愁如海谩防染空堦自碧独归晚解説心中事月下短笛
　　夜合花
　　【又一体双调九十九字】
　　夜合花　　　　　　　　　　　吴文英
　　柳暝河桥莺晴台苑短防频惹春香当时夜泊温柔便入深乡词韵窄酒杯长剪蜡花壶箭催忙共追游处凌波翠陌连棹横塘　十年一梦凄凉似西湖燕去吴馆巢荒重来万感依前唤酒银缸溪雨急防花狂趁残鸦飞过苍茫故人楼上凭谁指与芳草斜阳
　　前调　　　　　　　　　　　　孙惟信
　　风叶敲牎露蛩吟甃谢娘庭院秋宵鳯屏半掩钗花映烛红揺润玉暖腻云娇染芳情香透鲛绡断魂留梦烟迷楚驿月冷蓝桥　谁念卖药文箫望仙城路杳莺燕迢迢罗衫暗折兰痕粉迹都销流水逺乱花飘苦相思寛尽香腰几时重凭玉騘过处小袖轻招
　　月华清
　　【又一体双调九十九字】
　　月华清　　　　　　　　　　　马庄父
　　瑟瑟秋声萧萧天籁满庭揺落空翠数徧丹枫不见叶间题字人何处千里婵娟愁不断一江流水遥睇见征鸿几点碧天无际　怅望月中仙桂问窃药佳人谁与同嵗把镜当空照尽别离情意心里恨莫结丁香琴上曲休弹秋思怕里又悲来老却兰台公子
　　前调【春夜对月】　　　　　　　　　　洪　瑹
　　花影揺春虫声吟暮九霄云幕初巻谁驾冰蟾拥出桂轮天半素魄映青琐牎前皓彩散画防干畔凝盼见金波滉漾分辉鹊殿　况是风柔夜暖正燕子新来海棠微绽不似秋光只照离人肠断恨无奈利鎻名缰谁为唤舞裙歌扇吟翫怕铜壶催晓玉绳低转
　　前调【棃花　　　　　　　　宋媛】朱淑真
　　雪压亭春香浮花月揽衣还怯单薄欹枕徘徊又听一声干鹊粉泪共宿雨防干清梦与寒云寂寞除却是江梅曽许诗人吟作　长恨晓风飘泊且莫遣香肌痩减如削深杏夭桃端的为谁零落况天气妆防清明对美景不妨行乐着向花时唤取一杯独酌
　　前调　　　　　　　　　　　　蔡松年
　　楼倚明河山蟠乔木故国秋光如水常记别时月冷半山环佩到而今桂影寻人端好在竹西歌吹如醉望白苹风里闗山无际　可惜琼瑶千里有年少玉人吟啸天外脂粉清辉冷射藕花冰蕊念老去镜里流年空解道人生适意谁防更微云疎雨空庭鹤唳
　　垂杨
　　【双调九十九字以咏本意得名】
　　垂杨【本意】　　　　　　　　　　陈允平
　　银屏梦觉渐浅黄嫩绿一声莺小细雨轻尘建章初闭东风悄依然千树长安道翠云鎻玉牎深窈断桥人空倚斜阳带旧愁多少　还是清明过了任烟缕露条碧纤青嫋恨隔天涯几回惆怅苏堤晓飞花满地谁为埽甚薄幸随波缥缈啼鹃不唤春归人自老
　　前调【又一体】　　　　　　　　　　白　朴
　　关山杜宇甚年年唤得韶光归去怕上髙城望逺烟水迷南浦卖花声动天街晓緫吹入东风庭户正纱牎浓睡觉来惊翠蛾愁聚　一夜狂风横雨恨西园媚景匆匆难驻试把芳菲防检鸎燕浑无语玉纤空折棃花撚对寒食厌厌心绪试问东君落花谁是主
　　珑四犯
　　【又一体双调九十九字】
　　珑四犯　　　　　　　　　　周邦彦
　　秾李夭桃是旧日潘郎亲试春艳自别河阳长负露房烟脸顦顇鬓防吴霜细念想梦魂飞乱叹画栏玉砌都换才始有缘重见　夜深偷展香罗荐暗牎前醉眠葱蒨浮花浪蕊都相识谁更曽擡眼休问旧色旧香但认取芳心一防又片时一阵风雨恶吹分散
　　前调【次周美成韵】　　　　　　　　　方千里
　　倾国名姝似晕雪匀酥无限娇艳素质闲姿天赋澹蛾丰脸还是睡起慵妆顾鬓影翠云零乱怅平生把鉴惊换依旧牎逢见　绣帏凝想鸳鸯荐画屏烘兽烟葱蒨依红傍粉怜香玉聊慰风流眼空叹倦客断肠柰听彻残更急防仗梦魂一到花月底休飘散
　　前调【又一体　越中嵗暮】　　　　　　　　姜　夔
　　叠鼓夜寒垂灯春浅匆匆时事如许倦游欢意少俛仰悲今古江淹又吟恨赋记当时送君南浦万里乾坤百年身世惟有此情苦　扬州栁垂官路有轻盈换马端正窥户酒醒明月下梦逐潮声去文章信美知何用谩赢得天涯羁旅敎説与春来要寻花伴侣
　　前调【又一体】　　　　　　　　　　吴文英
　　波暖尘香正嫩日轻隂揺荡清昼几日新晴初展绮牎纹绣年少忍负才华尽占断艳歌芳酒奈翠帘蝶舞蜂喧催趁禁烟时候　杏腮红透梅钿皱燕归时海棠厮勾寻芳较晚东风约还约刘郎归后凭问柳陌情人比似垂杨谁痩倚画栏无语春恨逺频回首
　　丁香结
　　【古诗丁香结恨新遂以名词双调九十九字】
　　丁香结　　　　　　　　　　　周邦彦
　　苍藓沿堦冷萤黏屋庭树望秋先陨渐风凄雨迅澹暮色倍觉园林清润汉姬纨扇在重吟翫弃掷未忍登山临水此恨自古消磨不尽　牵引记醉酒归时对月同防鴈阵寳幄香缨熏炉象尺夜寒灯晕谁念留滞故国旧事劳方寸惟丹青相伴那更尘昏蠧损
　　前调【次周美成韵】　　　　　　　　　方千里
　　烟湿髙花雨藏低叶为谁翠消红陨叹水流波迅抚艳景尚有轻隂余润乳莺啼处路思归意泪眼暗忍青青榆荚满地纵买闲愁难尽　勾引正记着年时乍怯春寒阵阵小阁幽牎残妆賸粉黛睂曽晕迢递魂梦万里恨断柔肠寸知何时重见空为相思痩损
　　前调【次周美成韵】　　　　　　　　　陈允平
　　尘拥妆台翠闲歌扇金井碧梧风陨听荳虫声小伴寂寞冷逼莓墙苍润料凄凉宋玉悲秋恨此际怎忍莲塘风露渐入粉艳红衣落尽　勾引记舞歇弓弯几度栁围花阵酒薄愁浓霞腮泪渍月睂香晕空对秦镜尚缺暗结回肠寸念纤腰柔弱都为相如痩损
　　金菊对芙蓉
　　【双调九十九字】
　　金菊对芙蓉　　　　　　　　　康与之
　　梧叶飘黄万山空翠断霞流水争辉正金风西起海燕东归凭防不见南来鴈望故人消息迟迟朩犀开后不应悮我好景良时　只念独守孤帏把枕前嘱付一旦分飞上秦楼游赏酒殢花迷谁知别后相思苦悄为伊痩损香肌花前月下黄昏院落珠泪偷垂
　　前调【和刘篁防韵】　　　　　　　　　冯取洽
　　寳镜悬空玉簪防水荡揺千顷寒光正江妃月姊鬬理明妆扶栏一笑开诗眼少容我吟讽其旁一川风露满怀冰雪云海弥茫　不妨倚醉乗狂问天公觅取几曲渔乡听小楼哀管偷弄初凉夜深欢极忘归去锦江酿透碧筩香对花无语花应笑我不似张郎
　　前调　　　　　　　　　　　　刘清夫
　　浅拂春山慢横秋水玉纤闲理丝桐按清泠繁露淡泞悲风素弦瑶轸调新韵颤翠翘金簇芙蓉叠钩重锁轻挑慢摘特地情浓　泛商刻羽无穷似和鸣鸾鳯律应雌雄问髙山流水此意谁同个中只许知音听有茂陵车马雍容画帘人静琴心三叠时倒金钟
　　前调【九日】　　　　　　　　　　马　洪
　　过鴈行低鸣螀韵急纷纷叶下亭皋向霜庭看菊飇馆题糕依然宾主东南美胜龙山迢递登髙绣屏孔雀金盘橘柚银瓮蒲桃　痛饮鲸卷波涛笑百年春梦万事秋毫问台前戯马海上连鼇当时二子今安在乾坤大容我麤豪四弦裂帛防鬟舞雪左手持螯
　　壶中天
　　【双调九十九字本念奴娇别名以少一字故另为一调】
　　壶中天　　　　　　　　　　　欧　良
　　日长晴昼厌厌地嬾向牎前絣绣困倚屏风无意绪把睂儿双皱似醉还醒才眠又起频撚花枝齅防他儿女闲寻百草来鬭　相思能几何时料归期不到有恁时候生怕鸳鸯香被冷旋爇沉檀熏透欲把单衣鼎新裁翦又怕伊春痩试防今夜孤灯还有花否
　　前调【又一体】　　　　　　　　　　杨　慎
　　十年奔走向红尘何处可寻蓬岛一枕青瓷惊梦起幻迹都如埽七返还丹千龄大药昧者难精讨餐霞伴侣飘然遥在天表　长生须住仙邨诛茆架厦迥出层云杪翠水蓝岑浑不夜紫府丹丘常晓玉防金盐璚英珠液种种供难老乖龙莫嬾为我先耕瑶草
　　国香
　　【或加慢字取兰有国香意双调九十九字】
　　国香【本意】　　　　　　　　　　周　密
　　玉润金明记曲屏小几翦叶移根经年个人重见痩影娉婷雨带风襟零落歩云冷鹅管吹春相逢旧京路素靥尘缁仙掌霜凝　国香流落恨正冰消翠薄谁念遗簪水空天逺应念矾弟梅兄渺渺鱼波望极五十弦愁满湘云凄凉耿无语梦入东风雪尽江清
　　前调【遇杭妓沈梅娇】　　　　　　　　　张　炎
　　莺柳烟堤记未吟青子曽比红儿孏娇弄春微透鬟翠双垂不道留仙不住便无梦吹到南枝相看两流落掩面凝羞怕説当时　凄凉歌楚调嫋余音不放一朶云飞丁香枝上几度款语深期拜了花梢澹月最难忘弄影牵衣无端动人处过了黄昏犹道休归
　　前调【本意】　　　　　　　　　　张　炎
　　空谷幽人曵冰簪雾带古色生春结根未同萧艾独抱孤贞自分生涯澹薄隐蓬蒿甘老山林风烟伴憔悴冷落吴宫草暗花深　霁痕消蕙雪向厓隂饮露应是知心所思何处愁满楚水湘云肯信遗芳千古尚依依泽畔行吟香痕已成梦短操谁弹月冷瑶琴
　　无闷
　　【双调九十九字或作闺怨无闷者按之大约以无闷调填闺怨题遂以传讹非别有一调也】
　　无闷【催雪】　　　　　　　　　　吴文英
　　霓节飞琼鸾驾弄玉杳隔平云弱水倩皓鹤传书卫姨呼起莫待粉河凝晓趁夜月瑶笙飞环佩蹇驴吟影茶烟灶冷酒亭门闭　歌丽泛碧蚁放绣箔半钩寳台临砌要须借东君灞陵春意晓梦先迷楚蝶早风戾重寒侵罗被还怕掩深院梨花又作故人清泪
　　前调【雪】　　　　　　　　　　　王沂孙
　　阴积龙荒寒度鴈门西北髙楼独倚怅短景无多乱山如此欲唤飞琼起舞怕搅碎纷纷银河水冻云一片藏花防玉未教轻坠　清致悄无似有照水南枝已搀春意误几度凭阑莫愁凝睇应是棃花梦好未肯放东风来人世待翠管吹破苍茫看取玉壶天地
　　三部乐
　　【又一体双调九十九字】
　　三部乐【榴花】　　　　　　　　　杨泽民
　　浓绿丛中露半坼芳苞自然竒絶水亭风槛正是蕤宾之月固知道春色无多但绛英数防照眼先发为君的皪尽是重心千叶　红巾又成半蹙寻双寄意向丽人低説但将一枝插着翠鬟丝发映秋波艳云近睫知厚意深情更切赏翫未巳防叶下珍珠还结
