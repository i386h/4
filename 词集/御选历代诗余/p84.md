<!-- { "loadSidebar": true } -->
　　山人本合居岩岭聊问支郎分半境残年藜杖与纶巾八尺庭中时弄影　呼儿汲水添茶鼎甘胜吴山山下井一瓯清露一炉云偏觉平生今日永
　　前调【春半】　　　　　　　　　　赵长卿
　　江邨百六春强半拍拍池塘春水满风团柳絮舞如狂雨压橘花香不散　隂隂巷陌闲庭院小立危栏羞燕燕不知何事未还乡除却青春谁作伴
　　前调　　　　　　　　　　　　康与之
　　青牋后约无凭据误我碧桃花下语谁将消息问刘郎怅望玉溪溪上路　春来无限伤情绪拟欲题红都寄与东风吹落一庭花手把新愁无写处
　　前调　　　　　　　　　　　　侯　寘
　　市桥灯火春星碎街鼓催归人未醉半嗔还笑眼回波欲去更留睂敛翠　归来短烛余红泪月澹天髙梅影细北风休遣鴈南来断送不成今夜睡
　　前调【中秋閠月】　　　　　　　　　　侯　寘
　　今秋仲月逢余闰月姊重来风露静未劳玉斧整蟾宫又见冰轮浮桂影　寻常经歳暌佳景阅月那知还赏咏庾楼江阔碧天髙遥想飞觞清夜永
　　前调　　　　　　　　　　　　辛弃疾
　　人间反覆成隂雨鳬鴈江湖来又去十千一斗饮中仙一百八盘天上路　旧时枫落吴江句今日锦囊无着处看封闗外水云侯剰按山中诗酒部
　　前调【戯赋云山】　　　　　　　　　　辛弃疾
　　何人半夜推山去四面浮云猜是汝当时相对两三峰走徧溪头无觅处　西风瞥起云横度忽见东南天一柱老僧拍手笑相夸且喜青山依旧住
　　前调　　　　　　　　　　　　辛弃疾
　　痩笻倦作登髙去却把黄花相尔汝岭头拭目望龙山更在云烟遮断处　思量落帽人风度休说当年功纪柱谢公直是爱东山毕竟东山留不住
　　前调　　　　　　　　　　　　辛弃疾
　　风前欲劝春光住春在城南芳草路未随流落水边花且作飘零泥上絮　镜中已有星星误人不负春春自负梦回人逺许多愁只在棃花风雨处
　　前调【隐湖戯作】　　　　　　　　　　辛弃疾
　　客来底事逢迎晚竹里鸣禽寻未见日髙犹苦圣贤心门外谁酣蛮触战　多方为渴泉寻徧何日成隂松种满不辞长向水云来只怕频频鱼鸟倦
　　前调【奉祠西归将至仙人矶】　　　　　　　辛弃疾
　　江头一带斜阳树緫是六朝人住处悠悠兴废不闗心惟有沙洲双白鹭　仙人矶下多风雨好卸征帆留不住直须抖擞尽尘埃却趂新凉秋水去
　　前调　　　　　　　　　　　　辛弃疾
　　狂歌击碎邨醪醆欲舞还怜衫袖短心如溪上钓矶闲身似道旁官堠嬾　山中有酒提壶劝好语怜君堪鲊饭至今有句落人间渭水秋风黄叶满
　　前调　　　　　　　　　　　　程　垓
　　疎枝半作窥牎老又是一年春意早风低小院得香迟月傍女墙和影好　去年苦被离情恼今日逢花休草草后时花落尽从他且趂先春醉倒
　　前调【得书】　　　　　　　　　　程　垓
　　别时已有重来愿谁料情多天不管分明咫尺是青楼抵死浓云遮得半　寄声只倚西风鴈鴈荅书回空是怨领愁归去有谁知水又茫茫山又断
　　前调　　　　　　　　　　　　刘克庄
　　年年跃马长安市客里似家家似寄青钱换酒日无何红烛呼卢宵不寐　易挑锦妇机中字难得玉人心下事男儿西北有神州莫滴水西桥畔泪
　　前调　　　　　　　　　　　　李　石
　　辘轳轭轭门前井不道隔牎人睡醒柔丝无力玉琴寒残麝彻心金鸭冷　一莺啼破帘栊静红日渐髙花转影起来情绪寄游丝飞绊翠翘风不定
　　前调【立春日作】　　　　　　　　　　陆　游
　　三年流落巴山道破尽青衫尘满帽身如西瀼渡头云愁抵瞿塘闗上草　春盘春酒年年好试戴银旛判醉倒今朝一歳大家添不是人间偏我老
　　前调　　　　　　　　　　　　刘圻父
　　今来古往长安道歳歳荣枯原上草行人几度到江濵不觉身随枫树老　蒲花昜晚芦花早客里光隂如过鸟一般垂柳短长亭去路不如归路好
　　前调【东山探梅】　　　　　　　　　　刘　鎭
　　泠泠水向桥东去漠漠云归溪上住疎风澹月有来时流水行云无觅处　佳人独立相思苦薄袖欺寒修竹暮白头空负雪边春着意问春春不语
　　前调　　　　　　　　　　　　严　仁
　　春风只在西园畔荠菜花繁蝴蝶乱冰池晴绿照还空香径落红吹已断　意长翻恨游丝短尽日相思罗帯缓寳匳如月不欺人明日归来君试看
　　前调　　　　　　　　　　　　毛　幵
　　日长澹澹光风转小尾黄蜂随早燕行寻香迳不逢人惟有落红千万片　酒成憔悴花成怨闲煞羽觞难防面可堪春事已无多新笋遮墙苔满院
　　前调　　　　　　　　　　　　郭应祥
　　匆匆相遇匆匆去恰似当初元未遇生憎黄土岭头尘强学章台街里絮　雨荒三径云迷路緫是离人堪恨处从今对酒与当歌空惹离情千万绪
　　前调　　　　　　　　　　　　髙观国
　　几双海燕来金屋香满离宫三十六春风翦草碧纤纤春雨浥花红扑扑　卫姫郑女腰如束齐唱阳春新制曲曲终移宴起笙歌花下晚寒生翠縠
　　前调【题画海棠花】　　　　　　　　　髙观国
　　胭脂染出春风锦生怕黄昏人有恨雨难揩泪玉环娇烟不遮愁红袖冷　醉魂吹断香魂静拂拂翠睂羞带粉最怜新燕识风流只为春寒消痩损
　　前调　　　　　　　　　　　　髙观国
　　多时不踏章台路依旧东风芳草渡莺声唤起水边情日影炙开花上雾　谢娘不信佳期悮认得马嘶迎绣戸今宵翠被不春寒只恐香浓春又去
　　前调　　　　　　　　　　　　髙观国
　　春烟澹澹生春水曽记芳洲兰棹檥防花香到舞衣边汀草色分歌扇底　棹沉云出情千里愁压双鸳飞不起十年春事十年心怕说湔裙当日意
　　前调【社前一日】　　　　　　　　　　史达祖
　　游人等得春晴也处处旗亭咸系马雨前秾杏尚娉婷风里残梅无顾借　忌拈鍼指还逢社鬬草赢多裙欲卸明朝新燕定归来叮嘱重帘休放下
　　前调【棃花】　　　　　　　　　　史达祖
　　玉容寂寞谁为主寒食心情愁几许前身清淡似梅妆遥夜依防留月住　香迷蝴蝶飞时路雪在秋千来徃处黄昏着了素衣裳深闭重门听夜雨
　　前调　　　　　　　　　　　　汪　莘
　　一片江南春色晩牡丹花谢莺声嬾问君离恨几多长芳草连天犹觉短　昨夜溪头新溜满尊前自起喷龙管明朝飞棹下钱塘心共白苹香不断
　　前调　　　　　　　　　　　　方千里
　　华堂银烛堆红泪觧说离人多少意恨从别后更无穷愁到穷时惟一味　江南渭北三千里憔悴相思何日已马蹄清晓草黏天庭院黄昏花满地
　　前调　　　　　　　　　　　　方千里
　　溶溶水映娟娟秀浅约宫妆笼翠袖舞余杨柳乍萦风睡起海棠犹带酒　憔悴萧郎缘底痩那日花前相见后西牎疑是故人来费得罗笺诗几首
　　前调　　　　　　　　　　　　杨泽民
　　奇容压尽羣芳秀枕臂浓香犹在袖自从草草为传杯但觉厌厌常病酒　堤上路长官栁痩愁在月明霜落后须知斗帐夜寒多早趂西风回鹢首
　　前调　　　　　　　　　　　　吴文英
　　茸茸貍帽遮梅额金蝉罗翦胡衫窄垂肩争看小腰身倦态强随闲鼓笛　问称家住城东陌欲买千金应不惜归来困顿殢春眠犹梦婆娑斜趂拍
　　前调　　　　　　　　　　　　陈允平
　　东风跃马长安道一树樱桃花谢了别来千里梦频归醉里五更愁不到　江南两防无名草雨过莓苔生嫩葆玉楼人逺六么闲帘幙深沉双燕老
　　前调　　　　　　　　　　　　陈允平
　　粉销香减红兰泪緫是文君初别意春风织就闷情懐夜月砌成愁况味　迢迢归梦频东里堪恨洛阳花渐已斜阳日日自相思三十六陂芳草地
　　前调　　　　　　　　　　　　陈允平
　　西园鬬结秋千了日漾游丝烟外袅小桥杨柳色初浓别院海棠花正好　粉墙低度莺声巧薄薄轻衫宜短帽便日日醉芳菲未必春风留玉貌
　　前调　　　　　　　　　　　　陈允平
　　柳丝挽得秋光住肠断驿亭离别处斜阳一片水边楼红叶满天江上路　来鸿去鴈知何数欲问归期朝复暮晩风亭院倚阑干两防芦花飞雪絮
　　前调　　　　　　　　　　　　陈允平
　　长江浩渺山明秀宛转西风惊客袖相逢才系栁边舟相别又倾花下酒　怪得新来诗骨痩都在秋娘相识后一天明月照相思芦荻汀洲霜满首
　　前调　　　　　　　　　　　　石孝友
　　小桃破尽风前萼草草年华闲过却十分清痩有谁知一防相思无处着　书凭鴈字应难托花与泪珠相对落万红千翠尽春光若比此情犹自薄
　　前调　　　　　　　　　　　　石孝友
　　扁舟破浪鸣双橹歳晚客心纷万绪香红漠漠落梅邨愁翠萋萋芳草渡　汉皋佩失诚相误楚峡云归无觅处一天明月缺还圆千里伴人来又去
　　前调【送别】　　　　　　　　　　石孝友
　　阳闗声里催行色马惜离羣人惜别入懐风月记衔杯迎歩溪山供散防　阴飇断渡江吹白晴壑吞云天放碧悬知诗兴满归途三四野梅开的皪
　　前调　　　　　　　　　　　　石孝友
　　寻春误入桃源洞草草幽欢聊与共牢笼风月此时情做造溪山今夜梦　柳蹊未放金丝弄梅径已经香雪冻春愁离恨重于山不信马儿驼不动
　　前调　　　　　　　　　　　　周端臣
　　华堂帘幙飘香雾一搦楚腰轻束素翩跹舞态燕还惊绰约妆容花尽妒　尊前谩咏髙唐赋巫峡云深留不住重来花畔倚防干愁满防干无倚处
　　前调【闻笛】　　　　　　　　　　王武子
　　红楼十二春寒侧楼角何人吹玉笛天津桥上旧曽听三十六宫秋草碧　昭华人去无消息江上青山空晚色一声落尽短亭花无数行人归未得
　　前调　　　　　　　　　　　　莫　仑
　　緑杨芳径莺声小帘幙烘香桃杏晓余寒犹峭雨疎疎好梦自惊人悄悄　凭君莫问愁多少门外江流罗带绕直饶明日便相逢已是一春闲过了
　　前调　　　　　　　　　　　　楼　采
　　东风破晓寒成阵曲锁沉香簧语嫩凤钗敲枕玉声圆罗袖拂屏金缕褪　云头鴈影占来信歌底睂尖萦浅晕澹烟疎柳一帘春细雨遥山千叠恨
　　前调【题铅山驿壁】　　　　　　　　　无名氏
　　东风杨柳门前路毕竟雕鞍留不住柔情胜似岭头云别泪多于花上雨　青楼画幕无重数听得楼边车马去若将睂黛染情深直到丹青难画处
　　前调【芭蕉】　　　　　　　　　　僧　挥
　　飞香漠漠帘帏暖一线水沉烟未断红楼西畔小防干尽日倚防人已逺　黄梅雨过芭蕉晚凤尾翠揺双叶短旧年顔色旧年心留到如今春不管
　　前调【红梅　　　　　　　　宋媛】李清照
　　红酥肯放琼瑶碎探着南枝开徧未不知蕴借几多时但见包藏无限意　道人憔悴春牎厎闲拍防干愁不倚要来小看便来休未必明朝风不起
　　前调【侑涪　　　　　　　　宋妓翁】盼　盼
