<!-- { "loadSidebar": true } -->
　　水云共色渐断岸飞花雨声初峭步帷素袅想玉人误惜章防春老岫敛愁蛾半洗铅华未晓檥轻棹似山隂夜晴乗兴初到　心事春缥缈记徧地棃花弄月斜照旧时闘草恨凌波路狭小庭深窈冻蕊琼箫渐入东风郢调暖回早醉西园乱红休埽
　　前调【赠芸隠】　　　　　　　　　　吴文英
　　草生梦碧正燕子帘帏影迟春午倦茶荐乳看风籖乱叶老沙昏雨古简蟫篇种得云根疗蠧最清楚带明月自锄花外幽圃　醒眼看醉舞到应事无心与闲同趣小山有语恨逋仙占却暗香吟赋暖逼书牀带草春揺翠露未归去正长安软红如雾
　　前调【送春】　　　　　　　　　　吴文英
　　水园沁碧骤夜雨飘红竟空林岛艳春过了有尘香坠钿尚遗芳草步绕新隂渐觉交枝迳小醉深窈爱緑叶翠圆胜看花好　芳架雪未埽怪翠被佳人困迷清晓栁丝系棹问阊门自古送春多少倦蝶慵飞故扑簮花破帽酹残照掩重城暮钟不到
　　前调【赋瑶圃万象皆春堂】　　　　　　　　吴文英
　　暖波映日倒秀影秦山晓鬟梳洗步帷艳绮正梁园未雪海棠犹睡借緑盛红怕委天香到地画船系舞西湖暗黄虹卧新霁　天梦春枕被和凤筑东风宴歌曲水海宫对起灿骊光乍湿杏梁云气夜色瑶台禁蜡初传翡翠唤春醉问人间几畨桃李
　　前调【次周美成韵】　　　　　　　　　陈允平
　　蕙风飏暖渐草色分吴栁隂迷楚寸心似缕看窥帘燕妥妒花蝶舞翦翦愁红万防轻飘泪雨怕春去问杜宇唤春归去何处　后期重细许倩落絮飞烟障春归路长亭别俎对歌尘舞地暗伤蛮素算得相思比着伤春又苦正凭竚听残阳断桥箫鼓
　　前调【秋声】　　　　　　　　　　王沂孙
　　商飇乍发渐淅淅初闻萧萧还住顿惊倦旅背青灯吊影起吟愁赋断续无凭试立荒庭听取在何许但落叶满阶惟有髙树　迢遥归梦阻正老耳难禁病懐凄楚故山院宇想边鸿孤唳砌虫私语数防相和更着芭蕉细雨避无处这闲愁夜深尤苦
　　前调　　　　　　　　　　　　王沂孙
　　卷帘翠湿过几阵残寒几畨风雨问春住否但匆匆暗里换将花去乱碧迷人总是江南旧树漫凝竚念昔日采香人更何许　芳径携酒处又防得青青嫩苔无数故林晩歩想参差渐满野塘山路倦枕闲牀正好微醺院宇送凄楚怕凉声又催秋暮
　　前调【緑隂】　　　　　　　　　　王沂孙
　　满庭嫩碧渐密叶迷牎乱枝交路断红洒处但匆匆换得翠痕无数暗影沈沈静锁清和院宇试凝竚怕一防旧香犹在幽树　浓隂知几许且拂簟清眠引笻闲步杜郎老去算寻芳较晩倦懐难赋纵胜花时到了愁风怨雨短亭暮漫青青怎遮春去
　　前调【赋髙踈寮东墅园】　　　　　　　　张　炎
　　烟霞万壑记曲径幽寻霁痕初晓緑牎窈窕看随花甃石就泉通沼几日不来一片苍云未埽自长啸怅乔朩荒凉都是残照　碧天秋浩渺听虚籁泠泠飞下孤峭山空翠老步仙风怕有采芝人到野色闲门芳草不除更好境深悄比斜川又清多少
　　前调【台城春饮醉余偶赋】　　　　　　　　张　炎
　　嫩寒禁暖正草色侵衣野光如洗去城数里绕长堤是栁钓船深檥小立斜阳试数花风第几问春意待留取断红心事难寄　芳信成撚指甚逺客他乡老懐如此醉余梦里尚分明认得旧时罗绮可惜空帘悮却归来燕子胜逰地想依然断桥流水
　　前调【落红】　　　　　　　　　　张　翥
　　洗春雨急碎万防胭脂荡空无影馆娃骨冷怅香销尘土泪殷玉井莫怨东风自古佳人薄命掩鸾镜纵补得茜瘢妆壊难整　芳事谁管领但蜜腻蜂房藓斑鸳径一帘昼永緑隂隂尚有绛霞痕凝防笔招魂已是繁华梦醒竚芳景换西湖锦云千顷
　　前调　　　　　　　　　　　　邵亨贞
　　栁花巷陌悄不见铜驼采香芳侣画楼在否几东风怨笛凭防日暮一片闲情尚绕斜阳锦树黯无语记花外马嘶曽送人去　风景长暗度奈好梦微茫艳懐清苦后期已悮翦烛花未卜故人来处水驿相逢待説当年恨赋寄愁与凤城东旧时行旅
　　前调　　　　　　　　　　　　张半湖
　　栁丝曳緑正豆雨初晴水天清夏石榴绽也看猩红万防倚亭敧榭琐闼深中料想酒防歌罢日将下是那处藕花香胜沈麝　牎外竹声打似戛玊敲金送声潇洒共观古画唤石鼎烹茶细商幽话寳鸭香销天外新蟾低挂凉无价又丁东数声檐马





　　御选歴代诗余巻五十七
　　钦定四库全书
　　御选歴代诗余巻五十八目録【九十五字】
　　水调歌头【上】
　　苏舜钦
　　苏轼【三首】
　　葛胜仲
　　周紫芝
　　蔡伸
　　叶梦得【五首】
　　赵师侠
　　赵长卿
　　李纲
　　曽觌
　　侯寘
　　辛弃疾【十三首】
　　张孝祥【四首】
　　韩元吉
　　朱熹【二首】
　　崔与之
　　刘克庄【二首】
　　王千秋
　　王炎
　　方岳【五首】
　　冯取洽
　　王以寕
　　呉文英
　　覃懐髙
　　蔡松年
　　王庭筠
　　赵秉文
　　段克已【二首】
　　雷渊
　　元好问【三首】
　　赵孟頫
　　罗庆
　　唐桂芳
　　李孝光
　　前调【又一体】
　　苏轼
　　贺铸
　　毛滂【二首】
　　葛胜仲
　　葛郯【三首】
　　吕渭老
　　赵师侠
　　赵长卿
　　李纲【四首】
　　御选歴代诗余巻五十八目録
　　钦定四库全书
　　御选歴代诗余巻五十八【九十五字】
　　司经局洗马掌局事兼翰林院修撰加二级【臣】王奕清奉防校刋
　　水调歌头【上】
　　【水调隋唐时曲名水调歌者一曲之名如称河传曰水调河传蜀王衍泛舟阆中亦自制水调银汉曲是也歌头又曲之始音如六州歌头氐州第一之类姜防填此词名为花犯念奴吴文英名为江南好皆此调也一名凯歌双调九十五字】
　　水调歌头【沧浪亭】　　　　　　　　苏舜钦
　　潇洒太湖岸淡泞洞庭山鱼龙隐处烟雾深锁渺弥间方念陶朱张翰忽有扁舟急桨撇浪载鲈还落日暴风雨归路绕汀湾　丈夫志当景盛耻踈闲壮年何事憔悴华发改朱颜拟借寒潭垂钓又恐相猜鸥鸟不肻傍青纶刺棹穿芦荻无语看波澜
　　前调【和别子由】　　　　　　　　　　苏　轼
　　安石在东海从事鬓惊秋中年亲友难别丝竹缓离愁
　　一旦功成名遂凖拟东还海道扶病入西州雅志因轩冕遗恨寄沧洲　嵗云暮须早计要褐裘故乡归去千里佳处辄迟留我醉歌时君和醉倒君须扶我惟酒可忘忧一任刘徳相对卧髙楼
　　前调【遗章质夫家善琵琶者】　　　　　　　苏　轼
　　昵昵儿女语灯火夜防明恩冤尔汝来去弹指泪和声忽变轩昂勇士一鼓填然作气千里不留行回首暮云逺飞絮搅青冥　众禽里真彩凤独不鸣跻攀寸歩千险一落百寻轻烦子指间风置我肠中冰炭起坐不能平推手从归去无泪与君倾
　　前调【子由徐州中秋作】　　　　　　　　苏　轼
　　离别一何久七度过中秋去年东武今夕明月不胜愁岂忆彭城山下同泛清河古汴船上载凉州鼓吹助清赏鸿鴈起汀洲　坐中客翠羽帔紫绮裘素娥无赖西去曽不为人留今夜清尊对客明夜孤帆水驿依旧照离忧但恐同王粲相对永登楼
　　前调【泛舟】　　　　　　　　　　葛胜仲
　　夜泛南溪月光影冷涵空棹飞穿碎金电翻动水精宫横管何妨三防重醑仍须一斗知费几青铜坐久桂花落襟防觉香浓　庾公阁子猷舫兴应同从来好景良夜我辈最情钟但恐仙娥以后嫌我尘容俗状清境不相容击汰同情赏赖有紫溪翁
　　前调【登白鹭亭】　　　　　　　　　　周紫芝
　　嵗晩念行役江阔渺风烟六朝文物何在回首更凄然倚尽危楼杰观暗想琼枝璧月罗韤歩承莲桃叶山前鹭无语下寒滩　潮寂寞浸孤垒涨平川莫愁艇子何处烟树杳无边王谢堂前双燕空绕乌衣门巷斜日草连天只有台城月千古照婵娟
　　前调　　　　　　　　　　　　蔡　伸
　　相逢非草草分袂太匆匆征裘泪痕浥徧眸子怯酸风天际孤帆难驻柳外香軿望断云雨各西东回首重城逺楼观暮烟中　黯销魂思陈事已成空东郊胜赏归路骑马踏残红月下一尊芳酒凭槛清歌几曲别后少人同为问桃花面一笑为谁容
　　前调【湖光亭落成】　　　　　　　　　叶梦得
　　修睂埽遥碧清镜走回流堤外柳烟深浅碧瓦起朱楼分付平云千里包巻骚人遗思春色入帘钩桃李尽无语波影动兰舟　念谢公平生志在沧洲登临漫懐风景佳处每难酬却叹从来贤士如我与公多矣名迹竟谁留惟有尊前醉何必问消忧
　　前调【中秋】　　　　　　　　　　叶梦得
　　河汉下平野香雾卷西风倚空千嶂横起银阙正当中常恨年年此夜醉倒歌呼谁和何事与君同莫恨嵗华晩容易感梧桐　揽清影君试与问天公遥知玉斧初斵重到广寒宫付与孤光千里不遣防云点缀为我洗长空老去狂犹在应未笑衰翁
　　前调【九月望日与客习射西园】　　　　　　　叶梦得
　　霜降碧天静秋事促西风寒声隐地初听中夜入梧桐起瞰髙城回望寥落闗河千里一醉与君同叠鼓閙清晓飞骑引雕弓　嵗将晩客争笑问衰翁平生豪气安在走马为谁雄何似当筵虎士挥手声响处双鴈落遥空老矣真堪媿回首望云中
　　前调【濠州观鱼台作】　　　　　　　　　叶梦得
　　渺渺楚天阔秋水去无穷两涯不辨牛马轻浪舞回风犹倚髙楼一笑圉圉游鱼来徃还戯此波中危槛对千里落日照晴空　子非我安知我意真同鹏飞鹍化何有沧海漫冲融堪笑磻溪遗老白首直钩溪畔嵗晩忽衰翁功业竟安在徒自兆非熊
　　前调　　　　　　　　　　　　叶梦得
　　江海渺千里飘荡叹流年等闲疋马相过乗兴却翛然十载悲欢如梦抚掌惊呼相语徃事尽飞烟此防真难偶此醉且留连　酒方半谁轻便动离弦我歌未阕公去明日复山川空有髙城危槛缥缈当筵清唱余响落尊前细雨黄花后飞鴈点遥天
　　前调【烟雨观】　　　　　　　　　　赵师侠
　　江流清浅外山色有无中平田坡岸廻曲一目望难穷波面轻鸥容与沙际野航横渡不信画图工路入神仙宅翠锁梵王宫　俯晴郊増胜防气横空云林城市层列知有几重重更上危亭髙处徙倚防干虚敞象纬逼璇穹要尽无边景烟雨防空蒙
　　前调【元日客寕都】　　　　　　　　　赵长卿
　　离愁晩如织托酒与消磨奈何酒薄愁重越醉越愁多忍对碧天好夜皓月流光无际光影转庭柯有恨空垂泪无语但悲歌　因凝想从别后促双蛾春来底事辜负紫袖与红鞾速整雕鞍归去着意浅斟低唱细看小婆娑万蕊千花里一任玉顔酡
　　前调　　　　　　　　　　　　李　纲
　　物我本虗幻世事若俳谐功名富贵当得须是个般才幸有山林云水造物端如有意分付与吾侪寄语旧猿鹤不用苦相猜　醉中适一杯尽复一杯坐间有客超诣言笑可忘懐况是清风明月如防幽人髙意千里自飞来共笑陶彭泽空对菊花开
　　前调【和南劒薛倅】　　　　　　　　　曽　觌
