<!-- { "loadSidebar": true } -->
　　紫云暖恨翠雏珠树双栖晚小花静院相逢的的风流心眼红潮照玉盌午香重草绿宫罗淡喜银屏小语私分麝月春心一防　华年共有好愿何时定妆鬟暮雨零乱梦似花飞人归月冷一夜小山新怨刘郎兴寻常不浅况不似桃花春溪逺觉情随晓马东风病酒余香相半
　　鼓笛慢
　　【又一体双调一百六字】
　　鼓笛慢　　　　　　　　　　　秦　观
　　乱花丛里曽携手穷艶景迷欢赏到如今谁把雕防锁定阻游人来徃好梦随春逺从前事不堪思想念香闺正杳佳欢未偶难留恋空惆怅　永夜婵娟未满叹玉楼几时重上那堪万里却寻归路指阳闗孤唱苦恨东流水桃源路欲回双桨仗何人细与叮咛问呵我如今怎向
　　落梅
　　【双调一百六字】
　　落梅【本意】　　　　　　　　　　王　诜
　　夀阳妆晚慵匀素脸经宵醉痕堪惜前村雪里防枝初绽氷姿仙格忍被东风乱飘满地残英堆积可堪江上起离愁凭谁説寄肠断未归客　流恨声传羌笛感行人水亭山驿越溪信阻仙鄕路杳但风流尘迹香艶浓时未多吟赏巳成轻掷愿身长健且凭防明年还放春消息
　　前调【又一体本意】　　　　　　　　　无名氏
　　带烟和雪繁枝淡泞谁将粉融酥滴疎枝冷蕊压羣芳年年常占春色江路溪桥漫倒袅袅风中无力暗香浮动氷姿明月里想无花比髙格　争奈光隂瞬息动幽怨潜生羌笛新花鬬巧有天然闲态倚防堪惜零乱残英片片飞上舞筵歌席断肠忍泪念前期经嵗还有芳容隔
　　真珠髻
　　【双调一百六字真或作珍】
　　真珠髻【梅】　　　　　　　　　　晏防道
　　重重山外冉冉流光又是残冬时节小园幽径池邉楼畔翠木嫩条春别纎蕊苞轻粉萼染猩猩鲜血乍几日好景和风次第一齐催发　天然香艳殊絶比成双皎皎倍芳洁去年因遇东归使指増逺恨意曽攀折岂谓浮云始终不放满枝明月但叹息时饮金钟更绕丛丛繁雪
　　望逺行
　　【又一体双调一百六字】
　　望逺行【雪】　　　　　　　　　　栁　永
　　长空降瑞寒风翦淅淅瑶华初下乱飘僧舎宻洒歌楼迤逦渐迷鸳瓦好是渔人披得一蓑归去江上晚来堪画满长安髙却旗亭酒价　幽雅乘兴最宜访戴泛小棹越溪潇洒皓鹤夺鲜白鹇失素千里广铺寒野须信幽兰歌断同云收尽别有瑶台琼榭放一轮明月交光清夜
　　前调【梅】　　　　　　　　　　　无名氏
　　重隂未觧又早是年时梅花争绽暗香浮动疎影横斜月淡水清亭院好是前村雪里一枝开处昨夜东风布暖动行人多少离愁肠断　凝恋天赋自然雅艶似夀阳初匀粉面故人折赠欣逢驿使只恐陇头春晚寄与髙楼休学龙吟三弄留取琼花烂漫正有人同倚防干争看
　　醉公子
　　【又一体双调一百六字】
　　醉公子【咏梅寄南湖】　　　　　　　　史逹祖
　　神仙无膏泽琼裾珠佩巻下尘陌秀骨依依误向山中得与相识溪岸侧倚髙情自锁烟翠时防空碧念香襟沾恨酥手翦愁今后梦魂隔　相思暗惊清吟客想玉照堂前树三百雁翅霜轻凤羽寒深谁防春色诗鬓白緫多因水村携酒烟墅留屐更时带明月同来与花为表徳
　　春从天上来
　　【又一体双调一百六字】
　　春从天上来【西湖饮董髙士楼】　　　　　张　炎
　　海上回槎认旧时鸥鹭犹恋芜葭影散香消水流云在疎树十里寒沙难问钱塘苏小都不见擘竹分茶更堪嗟似荻花江上谁弄琵琶　烟霞自延晚照尽换了西林窈窕纹纱蝴蝶飞来不知是梦犹疑春在邻家一掬幽懐难冩春何处春巳天涯减繁华是山中杜宇不是杨花
　　楚宫春慢
　　【双调一百六字】
　　楚宫春慢　　　　　　　　　　僧　挥
　　轻盈綘雪乍团聚同心千防珠结画馆绣幄低飞融融香彻笑里精神放纵断未许年华偷歇信任芳春都不管渐渐南薫别是一家风月　扁舟去后回望处娃宫凄凉凝咽身似防云零落深心难説不与雕防寸地忍覻着漂流离缺尽日厌厌緫无语不及髙唐梦里相逢时节
　　内家娇
　　【又一体双调一百六字】
　　内家娇　　　　　　　　　　　栁　永
　　煦景朝升烟光昼敛疎雨夜来新霁垂杨艶杏丝软霞轻绣出芳郊明媚处处踏青鬭草人人偎红倚翠奈少年自有新愁旧恨消遣无计　帝里风光当此际正好恁携佳丽阻归程迢逓奈向好景难留旧欢频弃早是伤春情绪那堪困人天气但赢得独立髙原断肠一晌凝睇
　　飞雪满羣山
　　【羣或作堆双调一百六字】
　　飞雪满羣山【喜雪次赵西里韵】　　　　　张　榘
　　爱日烘晴梅梢春动晩牎客梦方还江天万里髙低烟树四望犹拥螺鬟是谁邀滕六酿薄暮同云沍寒却原来是铃阁云蒸俄忽老青山　都尽道来年须更好无縁农事雨澁风悭鵞池夜半衔枚飞渡看尊俎折冲间尽清油谈笑琼花露杯深量寛功名做了云台冩作图画看

　　御选歴代诗余巻八十四
　　钦定四库全书
　　御选歴代诗余巻八十五目录【起一百七字至一百八字】
　　倾杯乐【又一体】
　　栁永
　　前调【又一体】
　　张先【二首】
　　望海潮
　　栁永
　　秦观【二首】
　　张元干
　　史巂之
　　石孝友
　　赵可
　　折元礼
　　邓千江
　　前调【又一体】
　　秦观
　　晁补之
　　吕渭老
　　季叔房
　　施绍莘
　　陆楫
　　角招
　　赵以夫
　　女冠子【又一体】
　　康与之
　　惜黄花慢
　　杨无咎
　　大圣乐【又一体】
　　周宻
　　一蕚红
　　李彭老
　　尹济翁
　　刘基
　　望湘人
　　贺铸
　　杨基
　　选冠子
　　吕渭老【二首】
　　飞雪满羣山【又一体】
　　蔡伸
　　一萼红【又一体】
　　姜防
　　王沂孙【五首】
　　张炎【三首】
　　刘天迪
　　陶宗仪
　　钱继章
　　冯鼎位
　　前调【又一】体
　　无名氏
　　薄幸【又一体】
　　贺铸
　　吕渭老
　　韩元吉
　　毛幵
　　沈端节
　　一寸金
　　周邦彦
　　吴文英
　　陈允平
　　倾杯乐【又一体】
　　栁永
　　前调【又一体】
　　栁永
　　前调【又一体】
　　栁永
　　惜黄花慢【又一体】
　　吴文英【二首】
　　前调【又一体】
　　赵以夫
　　泛清苕
　　张先

　　御选歴代诗余巻八十五目录
　　钦定四库全书
　　御选歴代诗余巻八十五【起一百七字至一百八字】
　　司经局洗马掌局事兼翰林院修撰加二级【臣】王奕清奉防校刋
　　倾杯乐
　　【又一体双调一百七字或作古倾杯】
　　倾杯乐　　　　　　　　　　　栁　永
　　冻水消痕晓风生暖春满东郊道迟迟淑景烟和露偏润长堤芳草断鸿隐隐归飞江天杳杳遥山变色妆眉淡埽目极千里闲倚危樯迥眺　动几许伤春懐抱念何处韶阳偏早想帝里看看名园芳榭烂漫莺花好追思徃昔年少继日恁把酒听歌量金买笑别后暗负光隂多少
　　前调【又一体】　　　　　　　　　　张　先
　　横塘水静花窥影孤城转浮玉无尘五亭争景画桥对起垂虹不防爱溪上琼楼凭雕防坐乆飞云逺人在虚
　　空月生溟海寒鱼夜泛游鳞可辨　正是草长苹老江南地暖汀洲日晚更茶山巳过清明风雨暴千岩啼鸟怨芳菲故苑深红尽緑叶隂浓青子枝头满使君莫放寻春缓
　　前调　　　　　　　　　　　　张　先
　　飞云过尽明河浅天无畔草色栖萤霜华清暑轻飔弄袂澄澜拍岸宴玉麈谭賔倚琼枝香挹雕觞满午夜中秋十分圆月香槽拨凤朱弦轧鴈　正是欲醒还醉临空怅逺壶更叠换对东西数里廻塘恨零落芙蓉春不管笼灯待散谁知道座有离人目防双歌伴烟江艇子归来晚
　　望海潮
　　【双调一百七字】
　　望海潮【钱塘懐古】　　　　　　　　　栁　永
　　东南形胜三吴都防钱塘自古繁华烟栁画桥风帘翠幙参差十万人家云树逺堤沙怒涛卷霜雪天堑无涯市列珠玑戸盈罗绮竞豪奢　重湖叠巘清嘉有三秋桂子十里荷花羌管弄晴菱歌泛夜嬉嬉钓叟莲娃千骑拥髙牙乗醉听箫鼔吟赏烟霞异日图将好景归去凤池夸
　　前调【广陵懐古】　　　　　　　　　　秦　观
　　星分牛斗疆连淮海扬州万井提封花发路香莺啼人起朱帘十里春风豪俊气如虹曳照春金紫飞盖相从巷入垂杨画桥南北翠烟中　追思故国繁雄有迷楼挂斗月观横空文锦制防明珠溅雨寕论雀马鱼龙徃事逐孤鸿但乱云流水萦带离宫最好挥毫万字一饮千钟
　　前调【越州懐古】　　　　　　　　　　秦　观
　　秦峰苍翠耶溪潇洒千岩万壑争流鸳瓦雉城谯门画防蓬莱燕阁三休天际识归舟泛五湖烟月西子同游茂草荒台苎萝村冷起闲愁　何人览古凝眸怅朱顔易失翠被难留梅市旧书兰亭古墨依稀风韵生秋狂客鉴湖头有百年台沼终日夷犹最好金换酒相与醉沧洲
　　前调【赋碧云楼】　　　　　　　　　　张元干
　　苍山烟澹寒溪风定玉簮罗带绸缪轻霭暮飞青冥逺净珠星璧月光浮城际涌层楼正翠帘髙卷绿琐低钩影落尊罍气和歌管共清游　使君冠世风流拥香鬟凭槛雾鬓凝眸银烛煗宵花光照席谯门莫报更筹逸兴醉无休赋探梅芳信翻曲新讴想见疎枝冷蕋春意到沙洲
　　前调【浮逺堂】　　　　　　　　　　史巂之
　　危岑孤秀飞轩爽豁空江泱漭黄流吴札故丘春申旧国西风吹换清秋沧海浪初收共登髙临眺尊俎绸缪凤集髙冈驹留空谷接英游　八牕尽控琼钩送防樯杳杳潮汐悠悠今古兴懐闗河极目愁邉灭没轻鸥淮岸隔重洲认淡霞天末一缕青浮未许英雄老去西北是神州
　　前调　　　　　　　　　　　　石孝友
　　离情氷泮归心云扰黯然凝竚江皋栁色揺金梅香弄粉依稀满眼春娇常记极游遨更与持玉斚因觧金貂郎去瞿塘妾家巫峡水迢迢　别来暗减风标奈碧云暗防翠被香销春草生池芳尘凝榭凄凉月夕花朝千里梦魂劳但乌啼渡口猿响山椒拟把无穷幽恨万叠冩霜绡
　　前调　　　　　　　　　　　　赵　可
　　云垂余发霞拖广袂人间自有飞琼三馆俊游百街髙选翩翩老阮才名银汉防双星尚相看脉脉似隔盈盈醉玉添春梦云同夜惜卿卿　离觞草草同倾记灵犀旧曲晓枕余酲海外九州邮亭一别此生未卜他生江上数峰青怅断云残雨不见髙城二月辽阳芳草千里路傍情
　　前调【从军舟中作】　　　　　　　　　折元礼
　　地雄河岳疆分韩晋潼闗髙压秦头山倚防霞江吞絶壁野烟萦带沧洲虎斾拥貔貅看阵云截岸霜气横秋千雉严城五更残角月如钩　西风晓入貂裘恨儒冠误我却羡兜鍪六郡少年三闗老将贺兰烽火新收天外岳连楼想防云横晓谁识归舟剩着黄金换酒羯鼓醉凉州
　　前调【献张太尉】　　　　　　　　　　邓千江
