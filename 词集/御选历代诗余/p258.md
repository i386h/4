<!-- { "loadSidebar": true } -->
　　蘓子瞻守钱塘有官妓秀兰天性黠慧善于应对一日湖中有宴防羣伎毕集惟秀兰不至督之良久方来问其故对以沐浴倦睡忽闻叩户甚急起而问之乃乐营将催督也谨以实告子瞻巳恕之坐中一倅怒其晚至诘之不巳时榴花盛开秀兰折一枝借手奉倅倅愈怒子瞻因作贺新凉令歌以送酒倅怒顿止词曰乳燕飞华屋悄无人庭隂转午晚凉新浴手弄生绡白团扇扇手一时似玉渐困倚孤眠清熟门外谁来推绣戸枉教人梦断瑶防曲又却是风敲竹石榴半吐红巾蹙待浮花浪蕊俱尽伴君幽独浓艳一枝细看取芳心千重似束又恐被西风惊緑若待得君来向此花前对酒不忍触共粉泪两簌簌子瞻之词皆纪前事取其沐浴新凉故曲名贺新凉也后人不知误作贺新郎盖不得子瞻之意子瞻真可谓风流太守岂可与俗吏同日语哉【杨湜词话】
　　野哉杨湜之言真可入笑林矣东坡此词冠絶古今托意髙逺宁为一妓而发邪帘外谁来推绣户及又却是风敲竹等语用唐人帘开风动竹疑是故人来变化入妙今乃云为乐营将催督可笑一石榴半吐红巾蹙至细看取芳心千重似束等句因初夏时花事巳防而榴花独吐因以红巾拂取写其幽闲之意今乃云榴花盛开折奉府倅可笑者二贺新郎乐府旧调今乃云取其新沐后人讹为贺新郎此可笑者三东坡此词不幸横遭防污江左有文拙而好石刻者谓之詅痴符杨湜之类是也【苕溪渔隠】
　　西湖有一倅唱少游满庭芳悮举一韵云画角声断斜阳妓琴操在侧云谯门非斜阳也倅因戏之曰尔可改韵否琴即改作阳字韵云山抹微云天黏衰草画角声断斜阳暂停征辔聊共饮离觞多少蓬莱旧侣空囘首烟霭茫茫孤邨里寒鸦数防流水绕低墙魂伤当此际轻分罗带暗觧香囊漫嬴得青楼薄幸名狂此去何时见也襟袖上空惹余香伤心处髙城望断灯火巳昏黄东坡闻而称赏之后东坡在西湖戏琴曰我作长老尔试参问琴曰何谓湖中景东坡答曰秋水共长天一色落霞与孤鹜齐飞又曰何谓景中人东坡云裙拖六幅湘江水髻挽巫山一段云又云何谓人中意东坡云愔他杨学士憋杀鲍参军琴又云如此究竟如何坡云门前冷落车马稀老大嫁作商人妇琴大悟遂削发为尼【防改斋漫録】
　　东坡守钱塘无一日不在西湖尝防妓谒大通禅师师愠形扵色东坡作长短句令妓歌之曰师唱谁家曲宗风嗣阿谁借君拍板与门锤我也逢场作戏不须疑溪女方偷眼山僧莫皱眉却嫌弥勒下生迟不见阿婆三五少年时时有僧仲殊在蘓州闻而和之曰觧舞清平乐如今说与谁红炉片雪上钳锤打就金毛狮子也堪疑木女明开眼泥人暗皱眉蟠桃巳是着花迟不向东风一笑待何时【冷斋夜话】
　　东坡自钱塘被召过京口林子中作郡守有宴防座中营妓出牒郑容求落籍髙莹求从良子中命呈牒东坡坡索笔题减字朩兰花于牒后云郑荘好客容我楼前先堕帻落笔生风籍籍声名不负公髙山白早莹骨柔肌那觧老从此南徐良夜风清月满湖暗用郑容落籍髙莹从良八字于句端也一作润守许仲逺【东皋杂録】东坡知杭州马中玉成为浙漕东坡被召赴阙中玉席间作词曰来时吴防犹残暑去日武林春巳暮欲知遗爱感人深洒泪多于江上雨欢情未举眉先聚别酒多斟君莫诉从今宁忍看西湖擡眼尽成肠断防东坡和之所谓明朝归路下塘西不见莺啼花落处是也中玉忠肃亮之子仲甫犹子也【玉照新志】
　　东坡云龙丘子自洛之蜀载二侍女戎装骏马至溪山佳处輙留数日见者以为异人后十年筑室黄冈之北号静庵居士作临江仙赠之云细马逺防双侍女青巾玉带红鞾溪山好处便为家谁知巴峡路却见洛城花囘旋落英飞玉蕊人间春日初斜十年不见紫云车龙丘新洞府铅鼎养丹砂龙丘子即陈季常也秦太虚寄之以诗亦云侍童双擢玉鬓发光可照骏马锦障泥相随穷海峤暮年更折节学佛得心要鬻马放阿樊幅巾对沉燎坡又作诗戏之有龙丘居士益可怜谈空说有夜不眠忽闻河东狮子吼拄杖落手心茫然之句则知季常载侍女以逺逰及暮年甘于枯寂盖有所制而然亦可悯笑也【苕溪渔隠】
　　玉山东皇灵嫓统羣仙綘阙岧峣翠房深迥倚霏烟幽闲志萧然金城千里鎻婵娟当时穆满廵狩翠华曽到海西邉风露明霁鲸波极目势浮舆盖方圎正迢迢丽日圃清寂琼草芊绵争觧绣勒香韀銮辂驻跸八马戏芝田瑶池近画楼隠隠翠鸟翩翩肆华筵间作吹管鸣丝宛若帝所钧天稚顔皓齿緑发方瞳举止恬淡髙妍尽倒琼壶酒献金鼎药固大椿年缥缈飞琼妙舞命双成奏曲醉留连云璈韵防寒泉浩歌畅饮斜月低河汉渐绮霞天际红深浅动归思囘首尘寰烂漫浮玉辇东还杏花风数里响鸣鞭望长安路依稀栁色翠防秦川此东坡戚氏词也元祐末东坡自礼部尚书帅定州官妓因宴索公为戚氏词公方与客论穆天子事颇讶其虚诞遂率笔应之随声随写歌竟篇就才防定五六字座中随声击节终席不闻他语【词苑】
　　东坡知颍州时一夕月下梅花盛开王夫人曰春月色胜如秋月色秋月令人惨凄春月令人欢恱何不招赵徳麟辈来饮花下东坡喜曰谁谓夫人不防诗此真诗家语也作减字朩兰花以纪之云春庭月午揺荡春醪光欲舞歩转廻廊半落梅花婉婉香轻风薄雾都是少年行乐处不似秋光只与离人照断肠【侯鲭録】
　　东坡和章质夫杨花一首后段愈出愈竒压倒今古【张炎】王定国自岭表归出歌者柔奴劝东坡饮坡问广南风土应不好柔奴曰此心安处便是吾乡东坡喜其语作定风波词以纪之常羡人间琢玉郎天教分付防酥嬢自作清歌传皓齿风起雪飞炎海变清凉万里归来年愈少微笑笑时犹带岭梅香试问岭南应不好却道此心安处是吾乡【东皋杂録】
　　东莱先生谓后赤壁赋结尾用韩文公石鼎聨句叙弥明意俞文豹谓不然盖弥明真异人文公纪其实也与此不同东坡先生贯通内典尝赋西江月词云休言万事转头空未转头时皆梦赤壁之游乐则乐矣转眼之间其乐安在以是观之则我与二客鹤与道士皆一梦也【清夜録】
　　东坡贬惠州日晁以道见公词有海仙时遣探芳丛倒挂緑毛么鳯便云此老须过海只为古今人不防道及应罚教去【太平乐府】
　　词至东坡一洗绮罗香泽之态使人登髙望逺举首浩歌超乎尘之外扵是花间为皁栁氏为舆台矣【胡寅】东坡居士词人谓多不谐音律然横放杰出自是曲子中缚不住者【晁补之】
　　居士词岂无去国懐乡之感殊觉哀而不伤【周煇】子瞻在玉堂日有幕士善歌因问我词何如栁七对曰栁郎中词只合十七八女郎执红牙板歌杨栁外晓风残月学士词须关西大汉铜琵琶铁绰板唱大江东去东坡为之絶倒【吹劒録】
　　子瞻问陈无巳我词何如少游无巳曰学士小词似诗少游诗似小词【坡仙集外纪】
　　东坡以诗为词如雷大使之舞虽极天下之工要非本色【陈师道】
　　子瞻常自言生平有三不如人谓着棊吃酒唱曲也然三者亦何用如人子瞻之词虽工而多不入腔盖以不防唱曲故耳【皇甫牧玉匣记】
　　世言东坡不能歌故所作乐府多不协律晁以道谓绍圣初与东坡别扵汴上东坡酒酣自歌阳关曲则公非不防歌但豪放不喜翦裁以就声律耳试取东坡诸词歌之曲终觉天风海雨逼人【陆游】
　　东坡词极雅丽舒徐髙出人表周秦诸人所不防到【张炎】子瞻有二韵事见于行香子秦黄张晁为蘓门四学士毎来必命取密云龙供茶家人以此记之廖明略晚登东坡之门公大竒之一日又命取密云龙家人谓是四学士窥之则廖明略也坡为赋行香子一阕又尝约刘器之参玉版和尚至亷泉寺烧笋而食刘问之东坡指笋曰此玉版僧最善说法使人得禅恱味遂有麯生禅玉版局一时参之句亦行香子也【古今词话】
　　闾丘公显致仕居吴东坡过之必流连信宿尝言过姑蘓不逰虎丘不谒闾丘乃二欠事一日闾丘出后房善吹笛者名懿卿佐酒东坡作水龙吟咏笛材以遗之【鹤林玉露】东坡水龙吟咏笛词传有八字諡楚山脩竹如云异材秀出千林表此笛之质也龙须半翦鳯膺微涨玉肌匀绕此笛之状也木落淮南雨晴云梦月明风嫋此笛之时也自中郎不见将军去后知孤负秋多少此笛之事也闻道岭南太守后堂深緑珠娇小此笛之人也绮牕学弄凉州初试霓裳未了此笛之曲也嚼徴含宫泛商流羽一声云杪此笛之音也为使君洗尽蛮烟瘴雨作霜天晓此笛之功也嚼徴含宫泛商流羽五音也用其四惟少一角字末句作霜天晓歇后一角字【贵耳録】照野弥弥浅浪横空暧暧微霄东坡用陶语山涤余霭宇暧微霄也公以春夜行蕲水道中过酒家醉饮乗月至一溪桥曲肱少寐及觉巳晓乱山葱笼不谓人世也黄九疑公有突兀之句故小叙及之【花庵词客】
　　东坡在儋耳常负大瓢行歌田间所歌皆哨徧也一日遇一媪谓坡曰学士昔日富贵一场春梦耳东坡因呼为春梦婆【坡仙集外纪】
　　东坡蝶恋花词云花褪残红青杏小燕子飞时緑水人家绕枝上栁绵吹又少天涯何处无芳草墙里秋千墙外道墙外行人墙里佳人笑笑渐不闻声渐悄多情却被无情恼东坡渡海惟朝云王氏随行日诵枝上栁绵二句为之流泪病极犹不释口东坡作西江月悼之【冷斋夜话】东坡长短句无情汴水自东流只载一船离恨向西州张文潜用其意为小诗云亭亭画舸系春潭只待行人酒半酣不管烟波与风月载将离恨过江南王平甫尝爱诵之不知其出于东坡也【防改斋漫録】
　　永叔东坡极不防作丽语而亦有之永叔如当路游丝牵醉客隔花啼鸟唤行人东坡如防索身轻常趁燕红牎睡重不闻莺胜人百倍【王世贞词评】
　　东坡少子过人以小坡目之有斜川词常以山芋作玉糁羮进坡公公喜而为诗【词品】
　　蘓叔党有新月娟娟髙栁蝉嘶二首皆防綘唇也时禁蘓氏文章故隠其名以为汪彦章作【古今词话】
　　黄鲁直小词固髙妙然不是当家语是着腔子诗【晁补之】山谷少时尝作茶词寄调满庭芳云北苑龙团江南鹰爪万里名动京关碾轻罗细琼蕊暖生烟一种风流气味如甘露不染尘烦纎纎捧冰瓷莹玉金缕鹧鸪斑相如方病酒银瓶蟹眼涛怒波翻为扶起尊前醉玉頽山饮罢风生两腋醒魂到明月轮邉归来晚文君未寝相对小妆残其后増损前词止咏建茶云北苑春风方圭圆璧万里名动天关粉身碎骨功业上凌烟尊爼风流战胜降春睡开拓愁邉纎纎捧香泉溅乳金缕鹧鸪斑相如虽病渴一觞一咏賔有羣贤便扶起灯前醉玉頽山搜搅胸中万巻还倾动三峡词源归来晚文君未寝相对小牎前辞意益工也后山陈无巳同韵和之云北苑先春琅函寳韫帝所分落人间绮牕纎手一缕破双团云里游龙舞鳯香雾霭飞入雕盘华堂静风松雪竹金鼎沸潺湲门防车马动浮黄嫩白小袖髙鬟便胸臆轮囷肺腑生寒唤起谪仙醉倒翻湖海倾防涛澜笙歌散风帘月幕禅榻鬓丝斑【能改斋漫録】
　　山谷在当涂有好事近词赠小妓杨姝弹瑟送酒云一弄醒心弦情在南山斜叠弹到古人愁处有真珠承睫使君来去本无心休泪界红頬自恨老来怕酒负十分金叶故集中有赠琴妓杨姝絶句云千古人心指下传杨姝冷处更婵娟不知心向谁邉切弹作南风欲断弦【吴曽】
