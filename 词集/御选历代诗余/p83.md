<!-- { "loadSidebar": true } -->
　　张灯结绮笼驰道六六洞天连夜到昭华吹断紫云回怅望人间新梦觉　倾城犹记东隣妙尊酒相逢留一笑卢郎任老尽多才不数五陵狂侠少
　　前调　　　　　　　　　　　　贺　铸
　　清琴再鼓求凰弄紫陌屡盘骄马鞚逺山眉样认心期流水车音牵目送　归来翠被和衣拥醉觧寒生钟鼓动此情只许梦相亲每向梦中还説梦
　　前调　　　　　　　　　　　　贺　铸
　　佩环声认腰肢软风里麝薫知近逺此生常羡玉妆台得见晓来梳画面　回廊防歩通深院一行绣衣帘不巻酒防歌罢欲黄昏肠断归巢防燕燕
　　前调　　　　　　　　　　　　贺　铸
　　银簧鴈柱香檀拨镂板三声催细抹舞腰轻怯绛裙长羞按筑毬花十八　东城栁岸匆匆发画舫一篙烟水阔可怜单枕欲眠时还见尊前前夜月
　　前调【戊寅重阳不饮】　　　　　　　　　毛　滂
　　西风吹冷沉香篆门掩小牎红叶院卧看黄菊送重阳露重烟寒花未徧　山翁病怯琉璃簟日日愁侵霜鬓短一杯菊叶小云团满眼萧萧松竹晚
　　前调【庚辰重九客东都】　　　　　　　　毛　滂
　　泥银四壁蜗盘篆眀月一庭秋满院不知陶菊緫开无但见杜苔新雨徧　去年醉倒云为簟未尽百壶惊日短小云今夜伴牢愁好在凤城春未晚
　　前调【元日】　　　　　　　　　　毛　滂
　　一年滴尽莲花漏碧井屠苏沉冻酒晓寒料峭尚欺人春态苖条先到栁　佳人重劝千长夀栢叶椒花芬翠袖醉乡深处少相知秖与东君偏故旧
　　前调【赏梅】　　　　　　　　　　毛　滂
　　蕊珠宫里三千女滴粉为春尘不住月华冷处欲迎人七里香风生满路　一枝谁寄长安去想得韶光能防许醉翁满眼玉玲珑直到烟空云尽处
　　前调【立春日】　　　　　　　　　　毛　滂
　　小园半夜东风转吹皱冰池云母面晓披阊阖见朝阳知向碧堦添防线　嫩烟弄栁晴先暖残雪禁梅香尚浅殷勤洗拂旧东君多少韶华聊借看
　　前调【至盱眙】　　　　　　　　　　毛　滂
　　长安回首空云雾春梦觉来无觅处冷烟寒雨又黄昏数尽一堤杨栁树　楚山照眼青无数淮口潮生催晓渡西风吹面立苍茫欲寄此情无鴈去
　　前调【春夜】　　　　　　　　　　毛　滂
　　一春花事今宵了防检落红都已少阿谁追路问东君只有青青河畔草　尊前不信韶华老酒意韶光相借好檐前暮雨亦多情未做朝云容易晓
　　前调　　　　　　　　　　　　毛　滂
　　压玉为浆麟作防珠树琼葩长不谢翠帘绣防燕归来寳鸭花香蜂上下　沙堤佩马催公驾月白风清天不夜重来赫赫照嵒廊不动堂堂凝太华
　　前调　　　　　　　　　　　　杜安世
　　玉烛光眀正旦好斗柄东回春太早岭寒犹鏁去年梅江防新催今嵗草　蜀国熙熙冬令杪更喜寿阳新梦觉玉杯齐举乐音谐遥想金阶天仗晓
　　前调　　　　　　　　　　　　杜安世
　　晴景融融春色浅落尽梅花千万片小池冰觧水纹生消息未闻梁上燕　楼倚轻寒风力软目断孤云天自逺又还依旧去年时寂寞痩容人怪见
　　前调　　　　　　　　　　　　杜安世
　　纶命忽从天上至便绾兵符辞漕计汉庭起草旧郎官蜀部坐筹新将帅　红斾碧幢春色里骄马嘶风花片坠送行今日短亭中恼杀故人湏尽醉
　　前调　　　　　　　　　　　　杜安世
　　春景抛人无处问多谢石榴花又喷茜罗揉出碎英繁红蜡镂成香萼润　血色新裙羞莫近宻叶柔条相间衬雨余寂寞假山傍乡国尚遥西海信
　　前调　　　　　　　　　　　　杜安世
　　三月初三春渐老徧地残花风暗埽命俦啸侣拥笙歌临水泛觞逰宴好　浮利浮名何足道丽景芳时湏笑傲今年不似去年懽云海路长天杳杳

　　御选歴代诗余巻三十一
　　钦定四库全书
　　御选歴代诗余巻三十二目録【五十六字】
　　玉楼春【下】
　　舒　亶【三首】
　　王　诜
　　王　观
　　苏　庠
　　葛胜仲
　　周紫芝
　　谢　逸【四首】
　　周邦彦【五首】
　　王　采
　　王安中【二首】
　　向子諲
　　蔡　伸
　　叶梦得
　　陈与义
　　赵长卿
　　康与之
　　侯　寘【二首】
　　辛弃疾【七首】
　　程　垓【二首】
　　刘克庄
　　李　石
　　陆　游
　　刘圻父
　　刘　鎭
　　严　仁
　　毛　幵
　　郭应祥
　　髙观国【四首】
　　史达祖【二首】
　　汪　莘
　　方千里【二首】
　　杨泽民
　　吴文英
　　陈允平【五首】
　　石孝友【四首】
　　周端臣
　　王武子
　　莫　仑
　　楼　采
　　无名氏
　　僧　挥
　　李清照
　　盼　盼
　　冯延登
　　刘　因【四首】
　　刘景翔
　　刘　基
　　骆文盛
　　吴子孝【二首】
　　杨　慎
　　王锡爵
　　沈自炳
　　郭　防
　　前调【又一体】
　　孟　防
　　前调【又一体】
　　温庭筠
　　顾　敻【二首】
　　前调【又一体】
　　牛　峤
　　瑞鹧鸪
　　冯延已
　　欧阳修
　　苏　轼
　　贺　铸
　　杜安世
　　葛胜仲
　　赵师侠
　　张元干【二首】
　　侯　寘
　　辛弃疾
　　程　垓【二首】
　　尤　袤
　　卢　炳
　　郭从范
　　陈彭年
　　詹　正【二首】
　　京师妓
　　杨　愼
　　卓人月

　　御选歴代诗余巻三十二目录
　　钦定四库全书
　　御选歴代诗余巻三十二【五十六字】
　　司经局洗马掌局事兼翰林院修撰加二级【臣】王奕清奉防校刋
　　玉楼春【下】
　　玉楼春　　　　　　　　　　　舒　亶
　　金丝络马青钱路笑指玉皇香案去防衣柳陌度残红拂面风桥吹细雨　晓钗压鬓头慵举恨里歌声兼别苦西湖一顷白菱花惆怅行云无觅处
　　前调【赠歌者】　　　　　　　　　　舒　亶
　　十二防干褰画箔取次穿花成小酌防鸾舞罢凤孤飞回首东风空院落　杳杳桃源仙路邈晴日晓牎红薄薄伤春还是嬾梳妆想见绿云垂鬓脚
　　前调【蒋园】　　　　　　　　　　舒　亶
　　瑠璃一片春湖面画舫游人帘外见水边风嬾柳低眠花厎雨干莺细啭　秋千寂寂垂杨防芳草绿随人渐
　　逺一番乐事又春深金盏莫辞红防劝
　　前调　　　　　　　　　　　　王　诜
　　锦城春色花无数排比笙歌留客住轻寒轻暖袷衣天乍雨乍晴寒食路　花虽不语莺能语莫放韶光容易去海棠开后月明前纵有千金无买处
　　前调　　　　　　　　　　　　王　观
　　铜驼陌上新正后第一风流除是栁勾牵春事不如梅断送离人强似酒　东君有意偏撋就惯得腰肢眞个痩阿谁道你不思量因甚睂头长恁皱
　　前调　　　　　　　　　　　　苏　庠
　　江云叠叠遮鸳浦江水无情流薄暮归帆初张苇边风客梦不禁篷背雨　渚花不觧留人住只作深愁无尽处白沙烟树有无中鴈荡沧州何处所
　　前调【泛溪】　　　　　　　　　　葛胜仲
　　朩防干外池光阔午夜乔林迷防樾掠船凉吹起青苹萦水歌声欺白雪　檀槽响趂红牙节私语嘈嘈还切切人生何乐似同襟莫待骊驹声惨咽
　　前调　　　　　　　　　　　　周紫芝
　　江头雨后山如髻催送新凉风有意月来杨栁绿隂中秋在梧桐疎影里　小牎纹簟凉如水歳歳年年同此味眼前不忍对西风梦后更堪追往事
　　前调【寒食】　　　　　　　　　　谢　逸
　　弄晴数防棃花雨门外画桥寒食路杜鹃飞破草间烟蛱蝶惹残花底雾　东君着意怜樊素一段韶华天付与妆成不管露桃嗔舞罢从教风柳妒
　　前调　　　　　　　　　　　　谢　逸
　　横塘浅晕琉璃莹绿叶阴浓庭院静樱桃熟后麦秋凉芍药开时槐夏永　蓬莱阁下红尘境青羽扇低揺凤影庭前玉树一枝春香雾和烟新月冷
　　前调　　　　　　　　　　　　谢　逸
　　个中懐抱谁排遣侧侧轻寒风翦翦细看梅蕊晩香浓争似栁梢春色浅　娇譌道字歌声软醉后防涡回笑靥更无卓氏白头吟只有卢郎年少感
　　前调　　　　　　　　　　　　谢　逸
　　青钱防水圆荷绿觧箨新篁森嫩玉轻风冉冉楝花香小雨丝丝梅子熟　华堂烛烬零金粟人在洞天三十六昭华吹彻琯声寒声入寿觞红浪蹙
　　前调　　　　　　　　　　　　周邦彦
　　当时携手城东道月堕檐牙人睡了酒边谁使客愁轻帐底不敎春梦到　别来人事如秋草应有吴霜侵翠葆夕阳深锁绿杨门一任卢郎愁里老
　　前调　　　　　　　　　　　　周邦彦
　　大堤花艶惊郎目秀色秾光看不足休将寳瑟写幽懐座上有人能顾曲　平波落照涵頳玉画舸亭亭浮澹渌临分何以祝深情只有别愁三万斛
　　前调　　　　　　　　　　　　周邦彦
　　玉匳收起新妆了鬓畔斜枝红袅袅浅颦轻笑百般宜试着春衫应更好　裁金簇翠天机巧不称野人篸破帽满头聊作片时狂顿减十年尘土貌
　　前调　　　　　　　　　　　　周邦彦
　　桃溪不作从容住秋藕絶来无续处当时相候赤栏桥今日独寻黄叶路　烟中列岫青无数鴈背斜阳红欲暮人如风后入江云情似雨余黏地絮
　　前调　　　　　　　　　　　　周邦彦
　　郊原过金英秀风埽霜威寒入褏感君一曲断肠歌送我十分和泪酒　古道尘清榆柳痩系马邮亭人散后今宵灯尽酒醒时可惜朱顔成皓首
　　前调　　　　　　　　　　　　王　采
　　秋闺思入江南逺帘幙低垂闲不卷玉珂声断晓屏空好梦惊回还起嬾　风轻只觉香烟短阴重不知天地晚隔牎人语退朝归旋整宿妆匀睡脸
　　前调　　　　　　　　　　　　王安中
　　秋鸿只向秦筝住终寄青楼书不去手因春梦有携时眼到花开无着处　泥金小字蛮牋句翠袖红裙今在否欲寻巫峡旧时云问取阳闗西去路
　　前调　　　　　　　　　　　　王安中
　　尧天雨露承新诏珂马风生趋急召玉符曽将虎牙军金殿还陞龙尾道　征西鎭北功成早仗钺登坛今未老尊前休更说燕然且听阳闗三叠了
　　前调【见梅对雪】　　　　　　　　　　向子諲
　　记得江城春意动两行疎梅龙脑冻佳人不用辟寒犀踏雪穿花云鬓重　眞珠旋滴留人共更爇沉香暖金凤只今梅雪可怜时都是绿窗前日梦
　　前调　　　　　　　　　　　　蔡　伸
　　星河风露经年别月照离亭花似雪寳钗鸾镜防重逢花里同眠今夜月　月华依旧当时节细把离肠和泪说人生只合镇长圆休似月圆圆又缺
　　前调【晚雨集客湖上】　　　　　　　　　叶梦得
　　花残却似春留恋几日余香吹酒面湿烟不隔栁条青小雨池塘初有燕　波光纵使明如练可奈落红纷似霰觧将心事诉东风只有啼莺千万啭
　　前调【青墩僧舍】　　　　　　　　　　陈与义
