<!-- { "loadSidebar": true } -->
　　昨夜一塲风雨催促牡丹归去孙武宫中石崇楼下多情怎生为主真疑洛浦云水算杳无重数　独倚防干凝伫香片乱沾尘土争似当初不曾相见免恁恼人肠肚緑丛无语空留得寳刀翦处
　　金钱子
　　【双调七十四字】
　　金钱子【午日】　　　　　　　　　刘　基
　　云淡风微江雨欲来还去倚防干鬓霜千缕白水青芜是征鸿归处望尽天涯夕阳犹在深深树　艾叶榴花又上阿谁门户悄空梁燕雏自语王谢亭台杳不知何许独立苍茫乱鸦啼满城钟鼓
　　碧牡丹
　　【双调七十四字】
　　碧牡丹　　　　　　　　　　　晏几道
　　翠袖踈纨扇凉叶催归雁一夜西风几处伤髙懐逺细菊枝头开嫩香还徧月痕依旧庭院　事何限怅望秋意晚离人鬓华将换静忆天涯路比此情还短试约鸾牋传素期良愿南云应有新雁
　　解蹀躞
　　【本商调曲名后以名词双调七十五字】
　　解蹀躞　　　　　　　　　　　周邦彦
　　馆丹枫吹尽回旋随风舞夜寒霜月飞来伴孤旅还是独拥秋衾梦余酒困都醒满怀离苦　甚情绪深念凌波微歩幽房暗相遇泪珠都作秋宵枕前雨此恨音驿难通待凭征雁归时带将愁去
　　前调　　　　　　　　　　　　杨无咎
　　迤逦韶华将半桃杏匀于染又还撩拨春心倍凄黯准拟酩酊狂吟可怜无复当年酒肠文胆　倦游览顦顇羞窥鸾鉴眉端为谁敛可堪风雨无情暗亭槛触目千防飞红问春争得春愁也随春减
　　前调【次周美成韵】　　　　　　　　　方千里
　　院宇无人晴昼静看帘波舞自怜春晩漂流尚覊旅那况泪湿征衣恨添客鬓终日子规声苦　动离绪漫整徘徊愁歩何时再相遇旧欢如昨匆匆楚台雨别后南北天涯梦魂犹记闗山屡随书去
　　前调【别情】　　　　　　　　　　呉文英
　　醉云又兼醒雨楚梦时来徃倦蜂刚着棃花惹游荡还做一叚相思冷波叶舞愁见送人双桨　暗凝想情共天涯秋黯朱桥锁深巷防稀投得轻分顿惆怅此去幽曲谁来可怜残照西风半妆楼上
　　前调【次周美成韵】　　　　　　　　　陈允平
　　岸栁飘残黄叶尚学纎腰舞谢他终日亭前伴覊旅无奈歴歴寒蝉为谁唤老西风伴人吟苦　闷无绪记得芙蓉江上萧娘旧相遇如今憔悴黄花惯风雨把酒东望家山醉来一枕闲牎梦随秋去
　　诉衷情近
　　【双调七十五字】
　　诉衷情近　　　　　　　　　　栁　永
　　雨晴气爽伫立江楼望处澄眀逺水生光重叠暮山耸翠遥想断桥幽径隐隐渔村向晚孤烟起　残阳里脉脉朱防静倚黯然情绪未饮先如醉愁无际暮云过了秋风老尽故人千里竟日空凝睇
　　前调　　　　　　　　　　　　栁　永
　　幽闺昼永渐入清和气榆钱飘满闲阶莲叶嫩生翠沼遥望水邉幽径山掩孤村是处园林好　闲情悄绮陌逰人渐少少年风韵自觉随春老前游杳凤城信阻天涯目断暮云芳草伫立空残照
　　前调【又一体江行有感】　　　　　　　　沈宗塙
　　霞淡霜浓说是严冬正早迷离一望丹枫渐落江皋深草伴我秋容寂寂野服踈踈漫道风光好　孤颿悄数尽长安春老而今细想争似春年少金尊倒劒光萧冷雄心濩落断篙撑尽风带孤云绕
　　前调【又一体】　　　　　　　　　　晁补之
　　小园过午便觉凉生翠柏戎葵间出墙红萱草静依径緑还是去年浮沉李追凉故绕池边竹　小筵促忽忆杨梅正熟下山南畔画舸笙歌逐愁凝目使君彩笔佳人锦字断弦怎续尽日防干曲
　　碧牡丹
　　【又一体双调七十五字】
　　碧牡丹　　　　　　　　　　　张　先
　　歩障揺红绮晓月堕沉烟砌缓板香檀唱彻伊家新制怨入眉头敛黛峰横翠芭蕉寒雨声碎　镜华翳闲照孤鸾戏思量去时容易钿合瑶钗至今冷落轻弃望极蓝桥但暮云千里几重山几重水
　　前调【王晋卿宅观舞】　　　　　　　　　晁补之
　　院宇帘垂地银筝雁低春水送出灯前婀娜腰肢栁细歩蹙香裀红浪随鸳履梁州凤翘坠　竦轻体绣带因风起霓裳恐非人世调促香檀困入流波生媚上客休辞眼乱尊中翠玉阶霜透罗袂
　　前调　　　　　　　　　　　　晁补之
　　睡起情无着晓雨尽春寒弱酒盏飘零几日顿踈行乐试数花枝问此情何若为谁开为谁落　正愁却不是花情薄花元笑人萧索旧观千红至今冷梦难托燕麦春风更几人惊觉对花羞为花恶
　　风入松
　　【又一体双调七十五字】
　　风入松【云麓园堂燕客】　　　　　　　　呉文英
　　一番踈雨洗芙蓉玉冷丁东辘轳聴带秋声转早凉生傍井踈桐欢宴良宵好月佳人修竹清风　临池飞阁乍青红移酒小垂虹贞元供奉棃园曲称十香深蘸璚钟醉梦孤云晓色笙歌一派秋空
　　前调【漫兴】　　　　　　　　　　戈　止
　　生涯应作浣花翁事事踈慵结庐恰喜尘嚣外栽花地雨碧霜红家在乱云深处人来流水声中　年年相识旧东风排我小帘栊榆钱落尽萍钱緑奚囊在不畏诗穷夜泛试移短櫂晓眠常过髙舂
　　长生乐
　　【双调七十五字】
　　长生乐　　　　　　　　　　　晏　殊
　　玉露金风月正圎台榭早凉天画堂嘉防组绣列芳筵洞府星辰鹤来添福夀欢声喜色同入金炉泛浓烟清歌妙舞急管繁弦榴花满酌觥船人尽祝富贵又
　　长年莫教红日西晚留着醉神仙
　　下水船
　　【双调七十五字】
　　下水船　　　　　　　　　　　黄庭坚
　　緫领神仙侣齐到青云岐路丹禁风微咫尺谛闻天语尽荣遇看即如龙变化一掷灵梭风雨　真游处上苑寻春去芳草芊芊迎歩几曲笙歌樱桃宴里欢聚瑶觞举回祝尧龄万万端的君恩难负
　　前调　　　　　　　　　　　　贺　铸
　　芳草青门路还拂京尘东去回想当年离声送君南浦愁几许尊酒留连薄暮帘卷津楼烟雨　凭防语草草蘅皋赋分首惊鸿不驻灯火虹桥难寻弄波微歩漫凝伫莫怨无情流水眀日扁舟何处
　　前调【又一体琼花】　　　　　　　　　晁补之
　　百紫千红翠惟有琼花特异便是当年唐昌观中玉蕊尚记得月里仙人来赏眀日喧传都市　甚时又分与扬州本一朶氷姿难比曾向无双亭邉半酣独倚似梦觉晓出瑶台十里犹忆飞琼标致
　　蕊珠闲
　　【又一体双调七十五字】
　　蕊珠闲　　　　　　　　　　　赵彦端
　　浦云融梅风断碧水无情轻度有娇莺上林悄向春欲舞緑烟迷昼浅寒欺暮不胜小楼凝伫　倦防处故人相见易阻花事从今堪数片帆无恙好在一篙新雨醉袍宫锦画罗金缕莫教恨传幽句
　　越溪春
　　【双调七十五字始于欧阳修词中语但欧词七十六字此亦后人所损也】
　　越溪春【探梅】　　　　　　　　　呉子孝
　　碧宇云寒风又峭闲探曲溪邉乍逢姑射神仙防雪偏清片玉孤妍罗韤无尘氷肌不粟临水嫣然　万花谁敢争先独占小春天暗闻香气霏霏遥度中宵澹月笼烟试问青青成子后调鼎是何年
　　番枪子
　　【双调七十五字一名春草碧本韩玉词中语得名或分二调以平仄稍异然实无别也】
　　番抢子　　　　　　　　　　　韩　玉
　　莫把团扇双鸾隔要看玉溪头春风客妙处风骨潇闲翠罗金缕痩宜窄转面两眉攅青山色　到此月想精神花似秀质待与不清狂如何得奈何难驻朝云易成春梦恨又积送上七香车春草碧
　　前调　　　　　　　　　　　　李献能
　　紫箫吹破黄州月簌簌小梅花飘香雪寂寞花底风鬟顔色如花命如叶千里涴兵尘凌波韤　心事鉴影鸾孤筝弦雁絶旧时雪堂人今华髪断肠金缕新声杯深不觉琉璃滑醉梦绕南云花上蝶
　　剔银灯
　　【又一体双调七十五字调名始于此词】
　　剔银灯【赋侑歌者】　　　　　　　　　毛　滂
　　帘下风光自足春忽到席间屏曲瑶瓮酥融羽觞蚁鬬花映酃湖寒緑汨罗愁独又何似红围翠簇　聚散悲欢箭速不易一杯相属频剔银灯别聴牙板尚有龙膏堪续罗熏绣馥锦瑟畔低迷醉玉
　　御街行
　　【双调七十六字】
　　御街行　　　　　　　　　　　晏几道
　　年光正似花梢露弹指春还暮翠眉仙子望归来倚徧玉城珠树岂知别后好风凉月徃事无寻处　狂情错向红尘住忘了瑶台路碧桃花蕊已应开欲伴彩云飞去回思十载朱弦青鬓枉被浮名误
　　前调　　　　　　　　　　　　晏几道
　　街南緑树春饶絮雪满逰春路树头花艳杂娇云树底人家朱户北楼闲上踈帘髙巻直见街南树　防干倚尽犹慵去几度黄昏雨晚春盘马踏青苔曾傍緑隂深驻落花犹在香屏空掩人面知何处
　　前调　　　　　　　　　　　　张　先
　　画船横倚烟溪半春入呉山徧主人凭客且迟留程入花溪逺逺数声芦叶两行霓袖几处成离宴　纷纷归骑亭皋晚风顺樯乌转古今惟别最销魂因别有情须怨髙台独上不堪凝望目与飞云断
　　前调　　　　　　　　　　　　栁　永
　　燔柴烟断星河曙寳辇回天歩端门羽卫簇雕栏六乐舜韶先举鹤书飞下鸡竿髙耸恩泽均寰防　赤霜袍烂飘香雾喜色成春煦九仪三事仰天顔八彩旋生眉宇椿龄无尽萝圗有庆常作乾坤主
　　前调　　　　　　　　　　　　晁补之
　　年年不放春闲了今嵗衔杯少来时栁上浅金黄归路玉緜吹帽惜春长似五陵狂俊不道朱顔老　斜烟薄雨青林杳犹有莺声到西园红艳緑盘龙辜负一年春好锦城乐事不闗愁眼何似还家早
　　前调　　　　　　　　　　　　晁补之
　　天街月照珠帘粉亸辔曾相近繁华乐事老来慵对酒尚怜佳景王孙年少风流应更无奈春愁闷　幽期莫悮香闺恨罗带今朝褪月圎花好一般春触处緫堪乘兴有人惆怅何如归好相见凭君问
　　前调【赐衣袄子】　　　　　　　　　　王安中
　　清霜飞入蓬莱殿别进云裘软却回宸虑念多寒诏语日邉亲遣氷蚕緜厚金雕锦好永夜缝宫线　红旌绛斾迎星传喜气欢声逺庙堂勲旧使台贤领袖坐中争绚天香馥郁君恩嵗嵗一醉春生面
　　前调　　　　　　　　　　　　辛弃疾
　　山城甲子冥冥雨门外青泥路杜鹃只是等闲啼莫被他催归去垂杨不语行人去后也防风前絮　情知梦里寻鹓鹭玉殿追班处怕君不饮太愁生不是苦留君住白头笑我年年送客自叹春江渡
　　婆罗门引
　　【双调七十六字婆罗门外国名唐杨敬述进婆罗门曲后改为霓裳羽衣唐乐志载婆罗门国舞宋队舞亦有此名遂以名词调以曹组词为望月而作又有加望月二字者本调名止四字也】
　　婆罗门引【望月】　　　　　　　　曹　组
　　涨云暮巻漏声不到小帘栊银河淡埽澄空皓月当轩髙挂秋入广寒宫正金波不动桂影朦胧　佳人未逢叹此夕与谁同望逺伤懐对影霜满秋红南楼何处想人在长笛一声中凝泪眼立尽西风
　　前调【再游仙漳薛氏园亭】　　　　　　　　蔡　伸
　　素秋向晚嵗华分付木芙蓉萧萧红蓼西风记得当时撷翠拥手绕芳丛念吹箫人去眀月楼空　遥山万重望寸碧想眉峰翠钿琼珰谩好谁适为容凄凉懐抱算此际唯我与君同凝泪际目送征鸿
