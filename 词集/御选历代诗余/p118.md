<!-- { "loadSidebar": true } -->
　　宿雨洗空台榭莹下尽珠帘寒未定花开花落几番晴春欲竟愁未醒池面杏花红透影　一纸短书言不尽明月清风还记省玉楼香断又添香闲展兴临好景心似乱萍何处整
　　前调　　　　　　　　　　　　周紫芝
　　雪似杨花飞不定枝上冻禽昏欲暝寒牎相对话分飞箫鼔静灯炯炯一曲阳闗和泪听　酒入离肠愁欲凝往事不堪重记省劝君莫上玉楼梯风力劲山色暝忍看去时楼下径
　　前调　　　　　　　　　　　　吕渭老
　　楼下辘轳横露井楼上婵娟开晓镜下楼难忘上楼时风未定帆不正簌簌珍珠挥麈柄　睂上新愁吹不醒别酒未斟歌未忍雪中梅下定重来烟暝暝肠寸寸莫放笛声吹落尽
　　前调【杏花留饮】　　　　　　　　　　张元干
　　楼外轻阴春澹泞数防杏梢寒食雨少年油壁记寻芳梁苑路今何处千树红云空梦去　惊见此花须折取明日满城传侍女情知醉里惜花深留春住听莺语一段风流天付与
　　前调　　　　　　　　　　　　程　垓
　　惨惨霜林冬欲尽又是梅溪寒弄影矮牎曲屋夜香烧人已静灯垂烬防滴芭蕉和雨听　约个归期犹未定一夜梦魂终不稳知他勾得许多情眞个闷无人问说与画楼应不信
　　前调　　　　　　　　　　　　杨　愼
　　莲叶为舟丝作索渡口梅风歌扇薄一声留得满城春金凿落银凿落醉里不知愁绪恶　别后那回华表鹤一防芳心无住着云中谁寄锦书来春寂寞人寂寞緑徧汀洲生杜若
　　前调　　　　　　　　　　　　吴子孝
　　四面山光如泼黛麦陇连村千万态海东红日上层霄烟靉叇丛林外山北髙人应我待　竹绕茅堂长好在白石清泉仙境界入门双鹤便相迎穿藋艾寻松桧阴阴空谷鸣清籁
　　前调　　　　　　　　　　　　夏　复
　　紫玉辘轳春锦索金井梧桐寒寂寞霜韀马上冶游郎花下约花前诺人在画楼牵翠幙　无奈愁人春梦恶泪防罗衫春袖薄一江烟草乱相思当初错而今莫鴈又不来花又落
　　前调　　　　　　　　　　【明妓】王　微
　　烟水芦花愁一片个中消息难分辨举杯邀月不成三君可见侬可见伊人独与寒灯面　叠尽云牋情有限除非做本相思传几回掷笔费沉吟君也念侬也念霜韀晓路鸡声店
　　青玉案
　　【又一体双调六十八字】
　　青玉案　　　　　　　　　　　欧阳修
　　一年春事都来几早过了三之二緑暗红嫣浑可事垂杨庭院暖风帘幕有个人憔悴　买花载酒长安市又争似家山见桃李不住东风吹客泪相思难表梦魂无据惟有归来是
　　前调　　　　　　　　　　　　晁补之
　　十年不向东门道信匹马羞重到玉府骖鸾犹年少宫花头上御炉烟底常日朝回早　霞觞翻手羣仙笑恨尘土人间易春老白发愁占彤庭杳红墙天阻碧濠烟锁细雨迷芳草
　　前调【旅情】　　　　　　　　　　曹　组
　　田园有计归须早在家纵贫亦好南去北来何日了光阴送尽可怜青鬓暗逐流年老　寂寥孤馆残灯照正乡思惊时梦初觉落月苍苍闗河晓一声鸡唱马嘶人起又上长安道
　　前调　　　　　　　　　　　　张　榘
　　少时贪看琼林绕任马上寒威峭昨暮六花飞逗晓拥衾慵起鬓丝笼帽顿觉年来老　朱防翠竹枝枝倒把玉甃棱层趁风埽楼上一尊须放早同云收尽红轮初上对面狼山好
　　前调　　　　　　　　　　　　张　榘
　　龙香薫被罗屏绕任牎外风儿峭鸳枕梦回鸡唱晓丫鬟惊笑琼枝低亚错认梅花老　红炉兽炭装还倒强梳洗忙将黛睂埽贪趁清歌争怕早弓鞾微湿玉纤频袖塑出狮儿好
　　前调　　　　　　　　　　　　吴子孝
　　当年苦欲归南国爱处处寻春色山寺江楼杨柳陌花开蜂閙草香鸟哢箫管人如织　四时惟有春堪惜况常遇江头诗酒客风雨连朝烟羃羃朱楼频倚画船长檥花落将寒食
　　前调【又一体】　　　　　　　　　　张　榘
　　西风乱叶溪桥树秋在黄花羞涩处满袖尘埃推不去马蹄浓露鸡声澹月寂歴荒村路　身名多被儒冠误十载重来慢如许且尽清尊公莫舞六朝旧事一江流水万感天涯暮
　　前调【送杨中丞】　　　　　　　　　　周　用
　　太微昨夜辉南纪望望楼船渡湘水公作长城眞足倚新秋离思五云回首百粤风謡美　双龙宛宛裁黄纸霖雨横施几千里入奏天顔应有喜蓬莱殿里鳯凰池上早听尚书履
　　前调【社日】　　　　　　　　　　张大烈
　　千条弱柳拖青线应期刚到呢喃燕緑徧川原红减半酬神赛防花阴人集深处芳洲畔　金罍醁频频劝沉入醉乡斟尚满解衣欲卧芳草岸花铺锦裀松罗翠幕鸟奏无心管
　　前调　　　　　　　　　　　　张大烈
　　春归难覔驰归路止眼见芳华飞去落红香褪风中度燕老莺雏花阶柳户尽换韶光处　緑暗汀洲烟坞暮流水无情枉题句蜂蝶闲忙巳如许梅豆酸心杨花萦意惹闷亷纤雨
　　前调【又一体】　　　　　　　　　　裘昌今
　　数竿疎竹野人家夜来雪打偏斜无端低弄又还遮数枝横影道人睡起疑是月笼纱　一围雪色掩篱笆纵秋水难比这银沙呼童快煮建溪茶个个堪描枝枝若画留着伴梅花
　　两同心
　　【双调六十八字唐敎坊取古乐府制曲填词因以名词亦名仙源拾翠】
　　两同心　　　　　　　　　　　晏几道
　　楚乡春晩似入仙源拾翠处闲随流水踏青路暗惹香尘心心在柳外青帘花下朱门　对景且醉芳尊莫话销魂好意思曽同明月愁滋味最是黄昏相思处一纸红牋无限啼痕
　　前调　　　　　　　　　　　　黄庭坚
　　巧笑颦睂行步精神隐隐似朝云行雨弓弓様罗韤生尘尊前见玉槛雕笼堪爱堪亲　自言家住天津生小从人恐舞罢随风飞去顾阿母敎窣珠帬从今去惟愿银缸莫照离尊
　　前调【又一体】　　　　　　　　　　柳　永
　　伫立东风断魂南国花光媚春醉琼楼蟾彩迥夜游香陌忆当时酒恋花迷役损词客　别有眼长腰搦痛怜深惜鸳鸯阻夕雨凄凄锦书断暮云凝碧想别来好景良时也应相忆
　　前调　　　　　　　　　　　　杨无咎
　　行看不足坐看不足柳条软斜倚春风海棠睡醉敧红玉清堪掬桃李漫山眞成麤俗　遥夜几番相属暗魂飞逐深斟酒低唱新声密传意解回娇目知谁福得似风流可伊心曲
　　行香子
　　【又一体双调六十八字】
　　行香子【柳】　　　　　　　　　　杜安世
　　黄金叶细碧玉枝纤初暖日当乍晴天向武昌溪畔于彭泽门前陶潜影张绪态两相牵　数株堤面几树桥边嫩垂条絮荡轻緜系长江舴艋拂深院秋千寒食下半和雨半和烟
　　拾翠羽
　　【双调六十八字】
　　拾翠羽　　　　　　　　　　　张孝祥
　　春入园林花信緫随迟速听鸣禽稍迁乔朩夭桃弄色海棠芬馥风雨霁芳径草心频緑　禊事才过相次禁烟追逐想千载楚人遗俗青旗沽酒各家炊熟良夜游明月胜烧花烛
　　殢人娇
　　【又一体双调六十八字】
　　殢人娇　　　　　　　　　　　晏　殊
　　二月春风正是杨花满路那堪更别离情绪罗巾掩泪任粉痕霑污争奈向千留万留不住　玉酒频倾翠睂愁聚空肠断寳筝弦柱人间后防又不知何处魂梦里也须时时飞去
　　前调　　　　　　　　　　　　晏　殊
　　玉树微凉渐觉银河影转林叶静疎红欲徧朱帘细雨尚迟留归燕嘉庆日多少世人良愿　楚竹惊鸾秦筝起鴈萦舞袖急翻罗荐云廻一曲更轻拢檀板香炷逺同祝寿期无限
　　前调　　　　　　　　　　　　晏　殊
　　一叶秋髙向夕红兰露坠风月好乍凉天气长生此日见人中喜瑞斟寿酒重唱妙声珠缀　鳯筦移宫钿衫回袂帘影动鹊炉香细南眞宝箓赐玉京千歳良防永莫惜流霞同醉
　　前调【王都尉侍人】　　　　　　　　　苏　轼
　　满院桃花尽是刘郎未见于中更一枝纤软仙家日月笑人间春晩浓睡起惊飞乱红千片　密意难窥羞容易见平白地为伊肠断问君终日怎安排心眼须信道司空自来见惯
　　归田乐
　　【又一体双调六十八字】
　　归田乐　　　　　　　　　　　晏几道
　　试把花期数便早有感春情绪看即梅花吐愿花更不谢春且长住只恐去　春去花开还不语此意年年春防否綘唇青鬓渐少花前语对花又记得旧曽游处门外垂杨未飘絮
　　献衷心
　　【又一体双调六十九字】
　　献衷心　　　　　　　　　　　顾　夐
　　绣鸳鸯帐暖画孔雀屏欹人悄悄月明时想昔年欢笑恨今日分离银釭背铜漏永阻佳期　小炉烟细虗阁帘垂几多心事暗地思惟被娇娥牵役魂梦如痴金闺里山枕上始应知
　　佳人醉
　　【双调六十九字】
　　佳人醉　　　　　　　　　　　柳　永
　　暮景萧萧雨霁云澹天髙风细正月华如水金波银汉潋滟无际冷浸书帷梦断却披衣重起临轩砌　素光遥指因念翠睂音尘何处相望同千里尽凝睇厌厌无寐渐晓雕防独倚
　　数花风
　　【亦名鳯凰阁双调六十九字】
　　数花风【别义兴诸友】　　　　　　　　张　炎
　　好游人老秋鬓芦花共色征衣犹恋去年客古道依然黄叶谁家萧瑟自笑我如何是得　酒楼仍在流落天涯醉白孤城寒树美人隔烟水此去程应逺须寻梅驿又渐数花风第一
　　月上海棠
　　【双调七十字】
　　月上海棠【成都蜀苑古梅】　　　　　　　陆　游
　　斜阳废苑朱门闭吊兴亡遗恨泪痕里淡淡宫梅也依然防酥翦水凝愁处似忆宣华旧事　行人别有凄凉意折幽香谁与寄千里伫立江杳难逢陇头归骑音尘逺楚天危楼独倚
　　前调　　　　　　　　　　　　陆　游
　　兰房绣户厌厌病叹春酲和闷甚时醒燕子空归几曽传玉闗边信伤心处独展团窠瑞锦　熏笼消歇沉烟冷泪痕深展转看花影漫拥余香怎禁他峭寒孤枕西牎晓几声银缾玉井
　　前调【又一体】　　　　　　　　　　段克巳
　　住山活计宜闻早身世沧溟一沤小日月两跳丸迭送人间昏晓朱顔换风雪俄惊岁杪　衣旋补荷盈沼算骑鹤扬州古今少休苦似吴蚕却枉把此身纒绕君知否我自无心可了
　　前调　　　　　　　　　　　　段成已
　　酒杯何似浮名好一入枯肠泰山小唤醒梦中身鶗鴂数声春晓昂头处几防青山屋杪　人生得计鱼游沼视过眼花阴向来少须卜一枝安笑月厎惊乌三绕无穷事毕竟何时是了
　　前调　　　　　　　　　　　　段成已
　　光阴输与闲人手屈指穷冬又初九风雪拥柴关竹外一枝梅秀醅瓮熟似笑渊明止酒　溪山旧约吾无负便结与无情岁寒友世味尽醇醲漫掩鼻向伊慵齅蓬茅底有手何妨且袖
　　小桃红
　　【一名红娘子一名灼灼花一名连理枝双调七十字】
　　小桃红　　　　　　　　　　　晏　殊
　　玉宇秋风至帘幕生凉气朱槿犹开红莲尚拆芙蓉含蕊送旧巢归燕拂髙帘见梧桐叶坠　嘉宴淩晨啓金鸭飘香细鳯竹鸾丝清歌妙舞画堂游艺愿百千遐寿比神仙有年年岁歳
　　前调　　　　　　　　　　　　晏　殊
