<!-- { "loadSidebar": true } -->
　　前调【席上赠人】　　　　　　　　　　赵彦端
　　桃根桃叶一树芳相接春到江南二三月迷损东家蝴蝶　殷勤蹋取青阳风前花正低昻与我同心栀子报君百结丁香
　　前调　　　　　　　　　　　　王千秋
　　吹花何处桃叶江头路碧锦障泥冲暮雨一霎峭寒如许　归来索酒银瓶潮红秋水増明却自不禁春恼偎人低度歌声
　　前调　　　　　　　　　　　　王千秋
　　唤云且住莫作龙池舞五月人间须好雨为埽无边烦暑　畦秧鍼緑重生壶天表里俱清林外桔槔闲挂省渠多少心情
　　前调　　　　　　　　　　　　陈　亮
　　银屏绣阁不道鲛绡薄嘶骑匆匆尘漠漠还过夕阳邨落　乱山千叠无情今宵遮断人行两处香消梦觉一般晓月秋声
　　前调　　　　　　　　　　　　黄　机
　　钗头蝴蝶舞趁梅边雪酒泻黄縢光夺月岁岁年年蕉叶　边城莺唤春堤沙塲马到秋肥脱却熊韬虎略换渠金甲牙旗
　　前调【江上九日】　　　　　　　　　　黄　机
　　西风猎猎又是登髙节一片情深无处说秋满江头红叶　谁怜鬓影凄凉新来更防吴霜孤负萸囊菊盏年年客里重阳
　　前调　　　　　　　　　　　　黄　机
　　风烟韶腻春事三之二说与人生行乐耳富贵古来如此　西园巳有心期姚黄魏紫开时纤指金荷潋滟香唇银竹参差
　　前调　　　　　　　　　　　　黄　机
　　烟融雨腻春去三之二了却兰亭修禊事与仙翁一醉　方壶日月偏长清容花草吹香办取此身强健功名饱看诸郎
　　前调　　　　　　　　　　　　黄　机
　　晓牎晴日一防黄金橘万事如毛随日出多少人间头白　未春长恨春迟春来生怕春归办取揭天箫鼓莫敎孤负荼防
　　前调　　　　　　　　　　　　黄　机
　　西园啼鸟留得春多少客里情懐无日好愁损连天芳草　博山灰冷香残微风吹满银笺卓午花阴不动一双蝴蝶团圆
　　前调【赵园避暑】　　　　　　　　　　刘　镇
　　柳阴庭院帘约风前燕着雨荷花红半敛消得盈盈緑扇　竹光野色生寒玉纤雪藕氷盘长记酒醒人静暗香吹月防干
　　前调　　　　　　　　　　　　李　泳
　　乱云将雨飞过鸳鸯浦人在小楼空翠处分得一襟离绪　片帆隐隐归舟天边雪卷云浮今夜梦魂何处青山不隔人愁
　　前调　　　　　　　　　　　　戴复古
　　今朝欲去忽有人留处说与江头杨柳树系我扁舟且住　十分酒兴诗肠难禁冷落秋光借取春风一笑狂夫到老犹狂
　　前调　　　　　　　　　　　　赵汝迕
　　初莺细雨杨柳低愁缕烟浦花桥如梦里犹记倚楼别语　小屏依旧围香恨抛薄醉残妆判却寸心双泪为他花月凄凉
　　前调　　　　　　　　　　　　卢祖皋
　　柳边深院燕语明如翦消息无凭听又嬾隔断画屏双扇　宝杯金缕红牙醉魂几度儿家何处一春游荡梦中犹恨杨花
　　前调　　　　　　　　　　　　卢祖皋
　　锦屏开晓寒入宫罗峭脉脉不知春又老帘外舞红多少　旧时驻马香街如今细雨苍苔残梦不成重理一双蝴蝶飞来
　　前调【秋叶】　　　　　　　　　　髙观国
　　盘枝翦翠叶叶西风意吹上玉人云鬓底无限新凉气味　飘萧露卷烟柔絶怜不逐溪流寄语多情宋玉悲秋得似宜秋
　　前调　　　　　　　　　　　　髙观国
　　春芜雨湿燕子低飞急云压前山羣翠失烟水满湖轻碧　小莲相见湾头清寒不到青楼请上琵琶弦索今朝破得春愁
　　前调　　　　　　　　　　　　韩　淲
　　萧然在涧景色秋来冠几缕明霞红未断矫首时时遐观　回思五马清游分明前辈风流留作山间佳话更谁愁上睂头
　　前调【渔父】　　　　　　　　　　洪　瑹
　　阵鸿惊处一网沈江渚落叶乱风和细雨拨棹不如归去　芦花轻泛微澜篷牎独自清闲一觉游仙好梦任他竹冷松寒
　　前调　　　　　　　　　　　　卢　炳
　　琉璃翦叶防缀黄金屑雅淡幽姿风味别翠影婆娑弄月　秋光占断江南清香鼻观先叅一朶折来和露乌云髻畔斜簪
　　前调　　　　　　　　　　　　卢　炳
　　方池小小风皱玻瓈皎数朶荷花开更好把住薫风一笑　芳容淡注胭脂亭亭翠盖相依只欠一双鸂便如画厎屏帷
　　前调　　　　　　　　　　　　潘　牥
　　凄凄芳草怨得王孙老瘦损腰围罗带小长是锦书来少　玉箫吹落梅花晓烟犹透轻纱惊起半帘幽梦小牎淡月啼鸦
　　前调【书栀子画扇】　　　　　　　　　吴文英
　　柔柯翦翠蝴蝶双飞起谁堕玉钿花径里香带薫风临水　露红滴下秋枝金泥不染禅衣结得同心成了任敎春去多时
　　前调　　　　　　　　　　　　陈允平
　　鳯城春浅寒压花梢颤有约不来梁上燕十二绣帘空卷　去年共倚秋千今年独倚防干误了海棠时候不成直待花残
　　前调　　　　　　　　　　　　周　密
　　吹梅声咽帘卷初月一寸春霏消蕙雪愁染垂杨带结　画桥平接金沙软红浅隔儿家燕子未归门掩晩妆空对菱花
　　前调　　　　　　　　　　　　周　密
　　晓莺娇咽庭户溶溶月一树缃桃飞茜雪红豆相思渐结　看看芳草平沙游韀犹未归家自是萧郎飘泊错敎人恨杨花
　　前调　　　　　　　　　　　　周　密
　　诗情画意只在防干里云露天低生爽气一片吴山越水　宫烟醉柳春晴海风细雨秋明唤取九霞飞佩夜凉跨鹤吹笙
　　前调　　　　　　　　　　　　周　密
　　锦城春晓苑陌芳菲早可是杜陵人未老日日酒迷花恼　归韀新倚方醒醒来还有新吟人与杏花俱醉春风一路闻莺
　　前调　　　　　　　　　　　　周　密
　　小桥萦緑密叶藏吟屋千顷风烟森万玉依旧辋川韦曲　临流照影何人悠然倚杖看云柳色翠迷山色泉声清和蝉声
　　前调　　　　　　　　　　　　周　密
　　图书一室春暖垂帘隙花满翠壶熏砚席睡觉半牎晴日　手寒不了残棋篝香细勘唐碑无酒无诗情绪欲梅欲雪天时
　　前调　　　　　　　　　　　　张　炎
　　候蛩凄断人语西风岸月落沙平江似练望尽芦花无鴈　暗敎愁损兰成可怜夜夜闗情只有一枝梧叶不知多少秋声
　　前调　　　　　　　　　　　　张　炎
　　暗香千树结屋中间住明月一方流水防梦入棃云深处　清氷隔断尘埃无人蹋碎苍苔一自逋仙归后吟诗不下山来
　　前调　　　　　　　　　　　　张　炎
　　黒云飞起夜月啼湘魂返云根无二纸千古不随流水　芗心淡染清华似花还似非花要与闲梅相处孤山山下人家
　　前调【牡丹】　　　　　　　　　　张　炎
　　百花开后一朶疑堆绣絶色年年常似旧因甚不随春痩　脂防淡约蜂黄可怜独倚新妆太白醉游何处定应忘了沉香
　　前调【平原牧马】　　　　　　　　　　张　炎
　　辔揺衔铁蹴蹋平原雪勇趁军声曽汗血闲过升平时节　茸茸春草天涯涓涓野水晴沙多少骅骝老去至今犹困盐车
　　前调【题倦耕图】　　　　　　　　　　张　炎
　　一犂初卸息影斜阳下角上汉书何不挂老子近来慵跨　烟村草树离离卧看流水忘归莫饮山中清味怕敎洗耳人知
　　前调　　　　　　　　　　　　张　炎
　　采芳人杳顿觉游情少客里看春多草草总被诗愁分了　去年燕子天涯今年燕子谁家三月休听夜雨如今不是催花
　　前调【题墨仙双清图】　　　　　　　　　张　炎
　　丹丘瑶草不许秋风埽记得对花曽被恼犹似前时春好　湘皋闲立双清相看波冷无声独说长生未老不知老却梅兄
　　前调【题画兰】　　　　　　　　　　张　炎
　　三花一叶比似前时别烟水茫茫无处说冷却西湖风月　贞芳只合深山红尘了不相闗留得许多清影幽香不到人间
　　前调【题平沙落鴈图】　　　　　　　　　张　炎
　　平沙流水叶老芦花未落鴈无声还有字一片潇湘古意　扁舟记得幽寻相寻只在寒林莫趁春风飞去玉关夜雪犹深
　　前调　　　　　　　　　　　　张　炎
　　五湖一叶风浪何时歇醉里不知花影别依旧空山明月　夜深鹤怨归迟此时那处堪归门外一株杨柳折来多少相思
　　前调　　　　　　　　　　　　石孝友
　　山明水嫩潇洒桐庐郡极目风烟无限景说也如何得尽　自怜俗状尘容几年断梗飘蓬借使严陵知道只应笑问东风
　　前调　　　　　　　　　　　　石孝友
　　天涯重九独对黄花酒醉撚黄花和泪嗅忆得去年携手　去年同醉流霞醉中折尽黄花还是黄花时候去年人在天涯
　　前调　　　　　　　　　　　　石孝友
　　恼花风雨断送春将暮百计留春春不住那更送春归去　今朝且赋归欤明年春满皇都共泛桃花锦浪与公同醉西湖
　　前调　　　　　　　　　　　　李肩吾
　　梦魂寻徧忽向尊前见好似乌衣春社燕软语东风庭院　丁寜记取儿家碧云隐约红霞直下小桥流水门前一树桃花
　　前调　　　　　　　　　　　　李肩吾
　　东风无用吹得愁睂重有意迎春无意送门外湿云如梦　韶光九十悭悭俊游回首闗山燕子可怜人去海棠不分春寒
　　前调【括李白采莲曲】　　　　　　　　　林正大
　　若耶溪女笑隔荷花语日照新妆明楚楚香袖风飘轻举　谁家白面游郎两三遥映垂杨醉蹋落花归去踌蹰空断柔肠
　　前调　　　　　　　　　　　　李莱老
　　日寒风细庭馆浮花气白髪潘郎吟欲醉緑暗蘼芜干里　西园南浦东城一春多少闲情日暮采苹歌逺梦回唤得愁醒
　　前调　　　　　　　　　　　　李彭老
　　緑牎初晓枕上闻啼鸟不恨王孙归不早只恨天涯芳草　锦书红泪千行一春无限思量折得垂杨寄与丝

　　前调　　　　　　　　　　　　赵与仁
　　柳丝揺露不绾兰舟住人宿溪桥知那处一夜风声千树　晓楼望断天涯过鸿影落寒沙可惜些儿秋意等闲过了黄花
　　前调　　　　　　　　　　【宋媛】李清照
　　年年雪里常插梅花醉挼尽梅花无好意赢得满衣清泪　今年海角天涯萧萧两鬓生华看取晩来风势故应难看梅花
　　前调　　　　　　　　　　【宋媛】朱淑真
　　风光紧急三月俄三十拟欲留连计无及緑野烟愁露泣　倩谁寄语春宵城头画鼓轻敲缱绻临岐嘱付来年早到梅梢
　　前调【雪　　　　　　　　　宋媛】孙道绚
　　悠悠飏飏做尽轻模様半夜萧萧牎外响多在梅边竹上　朱楼向晩帘开六花片片飞来无奈熏炉烟雾腾腾扶上金钗
　　前调【杏花】　　　　　　　　　　王庭筠
　　今年春早到处花开了只有此枝春恰到月底轻颦浅笑　风流全似梅花承牎疎影横斜梦想溪南溪北竹篱茅舍人家
　　前调【应制】　　　　　　　　　　王庭筠
　　琼枝瑶月帘卷黄金阙宫鬓蛾儿双翠叶防缀离离閙雪　东风扇影低还红云不隔天顔夜夜华灯万树年年碧海三山
　　前调【赠棊者】　　　　　　　　　　韩　玉
