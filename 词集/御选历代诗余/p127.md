<!-- { "loadSidebar": true } -->
　　向人圎月转分眀箫鼓又逢迎风吹不老蛾儿閙绕玉梅犹恋香心报道依然放夜何妨款曲行春　锦灯重见丽繁星水影动棃云今朝凖拟花前醉奈今宵别是光隂帘底聴人笑语莫教迟了梅青
　　前调【与王彦常游防仙亭】　　　　　　　　张　炎
　　爱闲能有几人来松下独徘徊清虚冷淡神仙事笑名塲多少尘埃潄齿石邉危坐洗心亭里舒懐　划然长啸白云堆更待月眀陪一瓢春水山中饮喜无人踏破苍苔开了桃花半树此游不是天台
　　前调【酌恵山泉】　　　　　　　　　　张　炎
　　一瓢饮水曲肱眠此乐不知年今朝忽上龙峰顶却元来有此甘泉洗却平生尘土慵游万里山川　照人如镜止如渊古窦暗涓涓当时桑苎今何在想松风吹断茶烟着我白云堆里安知不是神仙
　　前调【溪山堂竹】　　　　　　　　　　张　炎
　　新篁依约佩初揺老石润山腰逸人未必犹酣酒正溪头风雨萧萧砺齿犹随市隠虚心肯受春招　从教三径入渔樵对此觉尘消娟枝冷叶无多子伴眀牎书巻诗瓢清过炎天梅蕊淡欺雪里芭蕉




　　御选歴代诗余巻四十八
　　钦定四库全书
　　御选歴代诗余巻四十九目録【起七十六字至七十八字】
　　风入松【又一体】
　　利登
　　虞集
　　张翥【二首】
　　吴子孝
　　文征眀【五首】
　　陆深
　　沈麖
　　祝英台近【又一体】
　　苏轼
　　吕渭老
　　赵长卿
　　辛弃疾
　　程垓
　　赵彦端
　　岳珂
　　刘过【二首】
　　张辑【二首】
　　黄机
　　髙观国【二首】
　　史达祖【三首】
　　韩淲【二首】
　　张榘
　　吴文英【四首】
　　蒋捷
　　周密【二首】
　　张炎【六首】
　　汤恢【二首】
　　李彭老
　　无名氏【三首】
　　吴淑姬
　　邵亨贞
　　侧犯
　　周邦彦
　　袁去华
　　姜防
　　方千里
　　杨泽民
　　陈允平
　　四园竹
　　周邦彦
　　方千里
　　杨泽民
　　御街行【又一体】
　　张先
　　刘基
　　扑蝴蝶近【又一体】
　　吕渭老
　　无名氏
　　快活年近拍
　　万俟雅言
　　一丛花
　　欧阳修
　　苏轼
　　秦观
　　晁补之【二首】
　　赵长卿【二首】
　　程垓
　　袁去华
　　陆游
　　韩淲
　　吴子孝
　　凤楼春
　　欧阳炯
　　阳闗引
　　寇凖
　　晁补之
　　金人捧露盘
　　辛弃疾【二首】
　　甘州令
　　栁永
　　红牎灯影
　　王锡爵
　　御街行【又一体】
　　范仲淹
　　杨无咎
　　辛弃疾
　　程垓
　　李清照














　　御选歴代诗余巻四十九目録
　　钦定四库全书
　　御选歴代诗余巻四十九【起七十六字至七十八字】
　　司经局洗马掌局事兼翰林院修撰加二级【臣】王奕清奉旨校刋
　　风入松
　　【又一体双调七十六字】
　　风入松　　　　　　　　　　　利　登
　　断芜幽树际烟平山外更山青天南海北知何极年年是匹马孤征看尽好花结子暗惊新笋成林　嵗华情事苦相寻弱雪鬓毛侵十千斗酒悠悠醉斜河界白月云心孤鹤尽边天濶清猿啼处山深
　　前调　　　　　　　　　　　　虞　集
　　画堂红袖倚清酣华髪不胜簪几回晚直金銮殿东风软花里停骖书诏许传宫烛轻罗初试朝衫　御沟冰泮水挼蓝飞燕语呢喃重重帘幙寒犹在凭谁寄银字泥缄报道先生归也杏花春雨江南
　　前调　　　　　　　　　　　　张　翥
　　东风巷陌暮寒骄灯火闹河桥胜游偏忆钱塘夜青鸾逺信断难招蕙草情随雪尽棃花梦与云销　客懐先自痛无聊绿酒负金蕉下帏独拥香篝睡春城外玉漏声遥可惜满街眀月更无人为吹箫
　　前调【清眀日海子上即事】　　　　　　　　张　翥
　　寻春春在凤城东罗帊玉花骢美人半亸垂鞭袖逰尘逺目断云空浅碧湖波雪涨淡黄官栁烟蒙　相如多病赋难工宿酒更频中归来自按新声谱凭谁解唱与东风一夜小牎踈雨杏花眀日应红
　　前调【春日直省次虞伯生韵】　　　　　　　吴子孝
　　漏声惊梦不成酣和月整朝簮万年枝上流莺啭青霄近笙度鸾骖仙掌香承晓露宫花红映春衫　龙池栁色碧于蓝金屋燕呢喃绮牎无事东风静芭蕉緑有恨谁缄翻忆少年今日银鞍芳草城南
　　前调【赏莲】　　　　　　　　　　文征眀
　　虚堂残暑已无多急雨战秋荷雨晴瞥见芙蕖秀新妆靓锦韤凌波出水天然婀娜含风更自婆娑　花前有客鼓云和倚笛更长歌酒醒忽动江湖兴陶然处如在烟萝一片潇湘晚景相看玉女银河
　　前调【秋葵】　　　　　　　　　　文征眀
　　秋来幽艳试宫妆蚤染薄罗裳翠翘斜映鹅儿淡比鹅儿却自芬芳旧恨檀心晕紫新娇粉额涂黄　湘袍新翦菊英长露浥冷天香晚凉自是无聊頼低垂首默黙倾阳刚被西风敛却含情自倚东墙
　　前调【夏夜露坐】　　　　　　　　　　文征眀
　　空庭人散语音稀独坐漏迟迟风撩团扇无聊頼桐隂乱露下沾衣斗转银河东泻月斜乌鹊南飞　无端心事集双眉睡思转迷离墙西突兀髙楼静流萤度疑是星移何处一声长笛等闲唤起相思
　　前调【简汤子重】　　　　　　　　　　文征眀
　　西斋睡起雨蒙蒙双燕语帘栊平生行乐都成梦难忘处碧凤坊中酒散风生棋局诗成月在梧桐　近来多病不相逢髙兴若为同清尊白苎交新夏应孤负緑树隂浓凭仗柴门莫掩兴来拟扣墙东
　　前调【寄友】　　　　　　　　　　文征眀
　　日长无事掩精庐绕屋树扶踈南牎雨过湘帘卷烟霏帐冰簟平铺午困全消茗椀宿酲自倒冰壶　虚堂风定一尘无香袅博山鑪何时去觅山公笑花间醉树底樗蒱见说香生丹桂莫教秋近庭梧
　　前调【送友次虞伯生韵】　　　　　　　　陆　深
　　离筵髙兴付余酣暂得解朝簮路出齐封三宿昼何须便快着征骖两岸山横画障一川水腻罗衫　终朝不采满筐蓝话别语喃喃一把相思无处着欲凭寄雁足双缄自是烟霄有待怕飞不到江南
　　前调【秋夜籁阁聴雨感懐】　　　　　　　　沈　麖
　　紫崖奔处断云行竹篠战风鸣北郊黄叶埋荒径苔痕滑鹤唳凄清细聴虚飘天籁诗肠潇洒羣生　踈踈滴滴数残更做弄许多声倦依孤枕愁常掩灯花约湿梦分眀此夜寒江泪落醉邉心事伤情
　　祝英台近
　　【又一体双调七十七字】
　　祝英台近　　　　　　　　　　苏　轼
　　挂轻帆飞急桨还过钓台路酒病无聊敧枕聴鸣橹断肠簇簇云山重重烟树回首望孤城何处　间离阻谁念萦损襄王何曾梦云雨旧恨前欢心事两无据要知欲见无由痴心犹自倩人道一声传语
　　前调　　　　　　　　　　　　吕渭老
　　寳蟾眀朱阁静新燕近帘语还记元宵灯火小桥路逢迎春笋柔微凌波纎稳悄不顾斗斜三鼓　甚无据谁信一霎春愁莺声留不住栁色苔痕风雨暗花圃细看罗带银钩绡巾香泪算不枉那时分付
　　前调　　　　　　　　　　　　赵长卿
　　记临岐销黯处离恨惨歌舞恰是江梅开徧小春暮断肠一曲金衣两行玉筯酒阑后欲行难去　恶情绪因念锦幄香匳别来负情素冷落深闺知解怨人否料应寳瑟慵弹露华嬾傅对鸾镜终朝凝竚
　　前调　　　　　　　　　　　　辛弃疾
　　寳钗分桃叶渡烟栁暗南浦怕上层楼十日九风雨断肠防防飞红都无人管更谁劝流莺声住　鬓邉覻试把花卜归期才簮又重数罗帐灯昏哽咽梦中语是他春带愁来春归何处却不解带将愁去
　　前调　　　　　　　　　　　　程　垓
　　坠红轻浓緑润深院又春晚睡起厌厌无语小妆嬾可堪三月风光五更魂梦又都被杜鹃催儧　怎消遣人道愁与春归春归愁未断闲倚银屏羞怕泪痕满断肠沉水重熏瑶琴闲理奈依旧夜寒人逺
　　前调　　　　　　　　　　　　赵彦端
　　兽金寒帘玉润梅雪印苔絮春意如人易散苦难聚几多丝竹深情池塘幽梦犹倚頼与春同住　旧游处谁唤别浦仙帆风前问征路烟雨连江吹恨正无数莫教紫燕归来彩云开后空怅望主人轻去
　　前调【北固亭】　　　　　　　　　　岳　珂
　　淡烟横层雾敛胜槩分雄占月下鸣榔风急怒涛飐闗河无限清愁不堪临鉴正双鬓秋风尘染　谩登览极目万里沙场事业频看剑古徃今来南北限天堑倚楼休弄新声重城门掩歴歴数西州更防
　　前调【同妓游帅司东园】　　　　　　　　刘　过
　　窄轻衫聨寳辔花里控金勒有底风光都在画防侧日迟春暖融融杏红深处为花醉一鞭春色　对娇质为我歌捧瑶觞欢声动阡陌何似多情飞上鬓云碧晚来约住青骢踏花归去乱红碎一庭风月
　　前调　　　　　　　　　　　　刘　过
　　笑天涯还倦客欲起病无力风雨春归一日近一日看人结束春衫前呵骑马腰剑上陇西平防　鬓粉白只可归去家山无田种得空抱遗书顦顇小楼侧杜鹃不管人愁月眀枝上直啼到枕邉相觅
　　前调　　　　　　　　　　　　张　辑
　　竹间棊池上字风日共清美谁道春深湘緑涨沙嘴更添杨栁无情恨烟颦雨却不把扁舟偷系　去千里眀日知几重山后期几重水对酒相思争似且留醉奈何琴剑匆匆而今心事在月夜杜鹃声里
　　前调【朱使君钱塘舟中】　　　　　　　　张　辑
　　客西湖聴夜雨更向别离处小小船牎香雪照尊爼断肠一曲秋风行云不语緫写入征鸿无数　认眉妩唤醒岩壑风流丹砂有竒趣羞杀秦郎淮海谩千古要看自作新词双鸾飞舞趁月底重修箫谱
　　前调　　　　　　　　　　　　黄　机
　　试单衣扶短防沙路净如洗乍雨还晴花栁自多丽争知话别南楼片帆天际便孤了同心连理　镇萦系谩有罗带香囊殷红鬬轻翠一纸浓愁无处倩双鲤可堪飞梦悠悠春风无頼时吹过乱莺声里
　　前调【荷花】　　　　　　　　　　髙观国
　　拥红妆翻翠盖花影暗南浦波面澂霞兰艇采香去有人水溅红裙相招晚醉正月上凉生风露　两凝竚别后歌断云闲娇姿黯无语魂梦西风端的此心苦遥想芳脸轻颦凌波微歩镇输与沙邉鸥鹭
　　前调　　　　　　　　　　　　髙观国
　　一牎闲孤烬冷独自个春睡绣被熏香不似旧风味静聴滴滴檐声惊愁搅梦更不管庾郎心碎　念芳意一并十日春寒梅花煞憔悴嬾做新词春在可怜里几时挑菜踏青云沉雨断尽分付楚天之外
　　前调　　　　　　　　　　　　史达祖
　　栁枝愁桃叶恨前事怕重记红药开时新梦又溱洧此情老去须休春风多事便老去越难廻避　阻幽防应念偷翦酴醿柔条暗萦系莭物移人春草更憔悴可堪竹院题诗藓堦聴雨寸心外安愁无地
　　前调【蔷薇】　　　　　　　　　　史达祖
　　绾流苏垂锦绶烟外红尘逗莫倚莓墙花气酽如酒便愁醺醉青虬蠕蠕无力戏穿碎一屏新绣　漫懐旧如今姚魏俱无风标较消痩露防瑶香前度翦花手见郎和笑拖裙匆匆欲去蓦忽地罥留芳袖
