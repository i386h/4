<!-- { "loadSidebar": true } -->
　　烟条雨叶緑徧江南岸思归倦客寻芳来较晚岫遥红日初斜陌上花飞正满凄凉数声羌管　怨春短玉人应在眀月楼中画眉嬾蛮笺锦字多时鱼鴈断恨随去水东流事与行云共逺罗衾旧香犹暖
　　快活年近拍
　　【双调七十七字】
　　快活年近拍　　　　　　　　万俟雅言
　　千秋万嵗君五帝三王世观风重令莭与民乐盛际蕊宫长春洞天不老花艳蟾辉十里照春珠翠　闹罗绮遥望太极一簇通眀里钧台奏夀蓬山呈妙戏六宫人来五云楼逈风送歌声依约睿思新制
　　一丛花
　　【双调七十八字】
　　一丛花　　　　　　　　　　　欧阳修
　　伤春懐逺几时穷无物似情浓离愁正恁牵丝乱更南陌飞絮蒙蒙归骑渐遥征尘不断何处认郎踪　双鸳池沼水溶溶南北小桥通梯横画阁黄昏后又还是新月帘栊沈恨细思不如桃李还解嫁春风
　　前调　　　　　　　　　　　　苏　轼
　　今年春浅腊侵年冰雪破春妍东风有信无人见露微意栁际花邉寒夜纵长孤衾易暖钟鼓渐清圎　朝来初日半含山楼阁淡踈烟游人便作寻芳计小桃杏应已争先酒病少情踈慵自放惟爱日髙眠
　　前调　　　　　　　　　　　　秦　观
　　年时今夜见师师双頬酒红滋踈帘半卷微灯外露华上烟袅凉飔簮髻乱抛偎人不起弹泪唱新词　佳期谁料乆参差愁绪暗萦丝想应妙舞清歌罢又还对秋色嗟咨惟有画楼当时眀月两处照相思
　　前调【宗室令郯送酒】　　　　　　　　　晁补之
　　王孙眉宇凤凰雏天与世情踈扬州座上琼花底佩锦囊曾忆奚奴金盏醉挥满身花影红袖竞来扶　十年一梦访林居离袂重踟蹰应怜肺病临卭客寄洞庭春色双壶天气未佳梅花正好曾醉燕堂无
　　前调【生日答十二叔】　　　　　　　　　晁补之
　　碧山无意解银鱼花底且防壶华颠又喜熊罴旦笑骐骥老反为驹文史渐抛功名更嬾随处见真如　髙情敢并汉庭疏长揖去田庐囊无上赐金堪散也未妨山猎溪渔防颇纵强莫随年少白马向黄榆
　　前调【暮春送别】　　　　　　　　　　赵长卿
　　阶前春草乱抽芽尘暗緑窓纱钗盟镜约知何限最断肠湓浦琵琶南渚送船西城折栁遗恨在天涯　夜来魂梦到侬家一笑脸如霞莺啼燕恨西牎下问何事潘鬓先华钟动五更魂归千里残角怨梅花
　　前调【杏花】　　　　　　　　　　赵长卿
　　栁莺啼晓梦初惊香雾入帘清胭脂淡注宫妆雅似文君犹带春酲芳心婉娩媚容绰约桃李緫消声　相如春思正营营无奈惜花情曲防小槛幽深处与殷勤遮防娉婷姚黄魏紫十分顔色终不似轻盈
　　前调　　　　　　　　　　　　程　垓
　　伤心时一凭防何况别离难东风只解催人去也不道莺老花残青牋未约红绡忍泪无计锁征鞍　寳钗瑶钿一时闲此恨苦天悭如今直恁抛人去也不念人痩衣寛归来忍见重楼淡月依旧五更寒
　　前调　　　　　　　　　　　　袁去华
　　东风吹恨着眉心金约痩难任西窓翦烛浑如梦最愁处南陌分襟香歇绣囊尘生罗韤憔悴到如今　小花幽院夜沉沉凉月转槐隂拂墙树动开朱户又赢得愁与更深青翼不来征鸿难倩流怨入瑶琴
　　前调　　　　　　　　　　　　陆　游
　　尊前凝竚漫凄迷犹恨负幽期从来不惯伤春泪为伊后滴满罗衣那堪更是吹箫池馆青子緑隂时　回廊帘影尽参差偏共睡相宜朝云梦断知何处倩双燕说与相思从今判了十分憔悴图要个人知
　　前调　　　　　　　　　　　　韩　淲
　　翻空雪浪送飞花春晓媚霜华风回防防迷人处峭寒轻诗思殊佳双燕未来断鸿何在微雨又天涯　绮窓眀暗是谁家雕槛馥兰芽画檐帘卷黄昏后试倾杯笑语喧哗聚散人生吾侪老矣醉墨任横斜
　　前调【夏夜宿小蓬莱对月不寐】　　　　　　　吴子孝
　　玻瓈牎影薄于冰月色满空庭夜防别馆无人到吹绣幙杨栁风清幽兴难穷徘徊竹径草上露华凝　闲挥玉麈练衫轻坐乆觉凉生只疑潇洒非尘境洞门外雪坠盈盈捣药宫前游仙枕上寒逼梦难成
　　凤楼春
　　【双调七十八字】
　　凤楼春　　　　　　　　　　　欧阳炯
　　凤髻緑云丛深掩房栊锦书通梦中相见觉来慵匀面泪脸珠融因想玉郎何处去对淑景谁同　小楼中春思无穷倚防凝望暗牵愁绪栁花飞趁东风斜日照珠帘罗幌香冷粉屏空海棠零落莺语残红
　　阳闗引
　　【一名古阳闗与阳闗曲同义双调七十八字】
　　阳闗引　　　　　　　　　　　宼　凖
　　塞草烟光阔渭水波声咽春朝雨霁轻尘敛征鞍发指青青杨栁又是轻攀折动黯然知有后会甚时节　更尽一杯酒歌一阕叹人生里难欢聚易离别且莫辞沉醉聴取阳闗彻念故人千里自此共眀月
　　前调【寄八弟】　　　　　　　　　　晁补之
　　草草蛩吟噎暗栁萤飞灭空庭雨过西风飘黄叶巻书帷寂静对此伤离别重感叹中秋数日又圎月　沙觜樯竿上淮水阔有飞鳬客词珠玉气冰雪且莫教皓月照影惊华髪问几时清尊夜景共佳莭
　　金人捧露盘
　　【金一作铜一名上西平一名西平曲一名上南平双调七十八字】
　　金人捧露盘【防稽秋风亭观雪】　　　　　辛弃疾
　　九衢中杯逐马带随车问谁解爱惜琼华何如竹外静聴窣窣蠏行沙自怜是海山头种玉人家　纷如鬬娇如舞才整整又斜斜要图画还我渔蓑冻吟应笑羔儿无分谩煎茶起来极目向弥茫数尽归鸦
　　前调【送杜叔髙】　　　　　　　　　　辛弃疾
　　恨如新新恨了又重新看天上多少浮云江南好景落花时莭又逢君夜来风雨春归似欲留人　尊如海人如玉诗如锦笔如神更能几字尽殷勤江天日暮何时重与细论文緑杨隂里聴阳闗门掩黄昏
　　甘州令
　　【亦是六州歌头之一双调七十八字】
　　甘州令　　　　　　　　　　　栁　永
　　冻云深淑气浅寒欺緑野轻雪伴早梅飘谢艳阳天正眀媚却成潇洒玉人歌画楼酒对此早骤增髙价　卖花巷陌放灯台榭好时代怎生轻舍頼和风荡霁霭廓清良夜玉尘铺桂茎满素光里更堪游冶
　　红牎灯影
　　【双调七十八字王锡爵一词和友人自度曲也】
　　红牎灯影　　　　　　　　　　王锡爵
　　髙倚危楼垂垂四面皆空翠离天近矣除了凡心未叹浊质少清縁竒异一段斜阳团簇个闲愁送至　试问斯愁端倪还向何邉起黄村緑墅总是伤人意笑遗恨特登楼一味相对长吁看又是寒云拥蔽
　　御街行
　　【又一体双调七十八字一名孤鴈儿】
　　御街行　　　　　　　　　　　范仲淹
　　纷纷坠叶飘香砌夜寂静寒声碎真珠帘卷玉楼空天澹银河垂地年年今夜月华如练长是人千里　愁肠已断无由醉酒未到先成泪残灯明灭枕头敧谙尽孤眠滋味都来此事眉间心上无计相回避
　　前调　　　　　　　　　　　　杨无咎
　　平生厌见花时节惟只爱梅花发破寒迎腊吐幽姿占断一番清絶照溪印月带烟和雨傍竹仍藏雪　松煤染出宜孤洁最嫌把铅华拭暗香销尽欲飘零须得笛声呜咽这些风味自家领取莫与傍人説
　　前调　　　　　　　　　　　　辛弃疾
　　阑干四靣山无数供望眼朝与暮好风吹雨过山来吹尽一帘烦暑纱防如雾簟纹如水别有生凉处　氷肌不受铅华汚更旎旎真香聚临风一曲最妖娆唱得行云且住藕花都放朩樨开后待与乗鸾去
　　前调　　　　　　　　　　　　程　垓
　　住家不觉穷冬好向客里方知道故园梅子正开时记得清尊频倒髙烧红烛暖熏罗幌一任花枝恼　如今客里伤懐抱忍双鬓随花老小牎独自对黄昏只有月华飞到假饶真个雁书频寄何似归来早
　　前调　　　　　　　　　　【宋媛】李清照
　　藤牀纸帐朝眠起说不尽无佳思沉香烟断玉鑪寒伴我情懐如水笛声三弄梅心惊破多少春情意　小风踈雨潇潇地又催下千行泪吹箫人去玉楼空肠断与谁同倚一枝折得人间天上没个人堪寄







　　御选歴代诗余巻四十九
　　钦定四库全书
　　御选歴代诗余巻五十目録【起七十九字至八十二字】
　　红林檎近
　　周邦彦【二首】
　　袁去华
　　方千里【二首】
　　杨泽民【二首】
　　陈允平【二首】
　　金人捧露盘【又一体】
　　张元干
　　程垓
　　髙观国【三首】
　　刘基
　　周用
　　山亭栁
　　杜安世
　　望云涯引
　　李景元
　　忆黄梅
　　王观
　　过涧歇
　　栁永
　　晁补之
　　鬬百花
　　晁补之
　　前调【又一体】
　　晁补之
　　安公子
　　栁永
　　最髙楼
　　刘基
　　残红
　　杨慎
　　瑶阶草
　　程垓
　　最髙楼【又一体】
　　辛弃疾【三首】
　　程垓
　　刘克庄
　　蒋捷
　　元好问
　　司马昂父
　　御街行【又一体】
　　髙观国【二首】
　　鬭百花【又一体】
　　栁永
　　皂罗特髻
　　苏轼
　　金人捧露盘【又一体】
　　贺铸
　　倒垂栁
　　杨无咎
　　栁初新
　　栁永
　　新荷叶
　　赵抃
　　侯寘
　　辛弃疾【四首】
　　赵彦端【二首】
　　前调【又一体】
　　赵长卿
　　赵彦端
　　郑斗焕
　　早梅芳【又一体】
　　周邦彦【二首】
　　陈允平【二首】
　　吴洪
　　拂霓裳
　　晏殊【二首】
　　栁腰轻
　　栁永
　　千秋岁引
　　王安石
　　吴子孝
　　徐有贞
　　夏允彞
　　洞仙歌
　　吴文英
　　八六子
　　王沂孙
　　最髙楼【又一体】
　　毛滂
　　梦玊人引
　　吕渭老
　　南州春色
　　汪莘









　　御选歴代诗余巻五十目録
　　钦定四库全书
　　御选歴代诗余巻五十【起七十九字至八十二字】
　　司经局洗马掌局事兼翰林院修撰加二级【臣】王奕清奉防校刋
　　红林檎近
　　【红林檎果名即红奈也唐教坊有此曲因以名词双调七十九字或无近字】
　　红林檎近【雪二首】　　　　　　　　周邦彦
　　髙栁春才软冻枝寒更香暮雪照清峭玊尘散林塘那堪飘风递冷故遣度幙穿牕似欲料理新妆呵手弄丝簧　冷落词赋客萧索水云乡援毫授简风流犹忆东梁望虚檐徐转逥廊未埽夜长莫惜空酒觞
　　前调　　　　　　　　　　　　周邦彦
　　风雪惊初霁水乡增暮寒树杪堕毛羽檐牙挂琅玕才喜门堆巷积可惜迤逦销残渐看低竹翩翻清池涨微澜　歩履晴正好宴席晚方欢梅花耐冷亭亭来入冰盘对前山横素愁云变色放杯同觅髙处看
　　前调　　　　　　　　　　　　袁去华
　　森木蝉初噪淡烟梅半黄睡起傍檐隙墙梢挂斜阳鱼跃浮萍破处碎影颠倒垂杨晚庭谁与追凉清风散荷香　望极霞散绮坐待月侵廊调冰荐饮全胜河朔飞觞渐参横斗转懐人未寝别来偏觉今夜长
　　前调【雪次周美成韵二首】　　　　　　　　方千里
