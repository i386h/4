<!-- { "loadSidebar": true } -->
　　今日山头云欲举青蛟素鳯移时舞行到石桥闻细雨听还住风吹却过溪西去　我欲寻诗寛久旅桃花落尽春无数渺渺篮舆穿翠楚悠然处髙林忽送黄鹂语
　　前调【题画】　　　　　　　　　　张元干
　　钓笠披云青障绕緑蓑雨细春江渺白鸟飞来风满櫂收纶了渔童拍手樵青笑　明月太虗同一照浮家泛宅忘昏晓醉眼冷看城市閙烟波老谁能惹得闲烦恼
　　前调　　　　　　　　　　　　张元干
　　寒食西郊湖畔路天低野阔山无数路转冈斜花满树丝吹雨南枝占得春光住　借草携壶花厎去花飞酒面香浮处老子调羮当独步须记取坐中都是芳菲侣
　　前调　　　　　　　　　　　　张元干
　　楼外天寒山欲暮溪边雪后藏云树小艇风斜沙觜露流年度春光巳向梅梢住　短梦今宵还到否苇村四望知何处客里从来无意绪催归去故园正要莺花主
　　前调　　　　　　　　　　　　张　镃
　　拂拂春风生草际新晴万景供游戏鸥鹭飞来斜照里金和翠分明画出眞山水　遮个渔翁无愠喜乾坤都在孤篷底一曲髙歌千古意闲来睡从教月到花汀外
　　前调　　　　　　　　　　　　程　垓
　　独木小桥烟雨湿燕儿乱防春江碧江上青山随意觅人寂寂落花芳草催寒食　昨夜青楼今日客吹愁不得东风力细拾残红书怨泣流水急不知那个传消息
　　前调【赠鼎湖官妓】　　　　　　　　　李　石
　　西去征鸿东去水几重别恨千山里梦绕緑牎书半纸何处是桃花溪畔人千里　痩玉倚香愁黛翠劝人须要人先醉问道明朝行也未犹自记灯前背立偷弹泪
　　前调　　　　　　　　　　　　王千秋
　　黄栗留鸣春巳暮西园无着清隂处昨日骤寒风又雨花良苦信縁吹落谁家去　病起日长无意绪等闲还与春相负魏紫姚黄无恙否栽培取开时我欲听金缕
　　前调【寄友】　　　　　　　　　　陆　游
　　东望山阴何处是往来一万三千里写得家书空满纸流清泪书回巳是明年事　寄语红桥桥下水扁舟何日寻兄弟行徧天涯眞老矣愁无寐鬓丝几缕茶烟里
　　前调　　　　　　　　　　　　危　稹
　　老去诸余情味浅诗情不上闲钗钏寳幌有人红两靥帘间见紫云元在深深院　十四条弦音调逺柳丝不隔芙蓉面秋入西牎风露晩归去嬾酒酣一任乌巾岸
　　前调【朱晦翁示欧阳鼓子词】　　　　　　　黄　铢
　　永日离忧千万绪雪舟逺泛清漳浦珍重故人寒夜语挥玉麈沉沉画阁凝香雾　风砌落花留不住红蜂翠蜨闲飞舞明日柳隂江上路云起处苍山万叠人归去
　　前调　　　　　　　　　　　　毛　幵
　　极目丹枫迎霁晓山明水净新霜早燕去鸿归无事了天渺渺风吹平野低寒草　渐过初冬时节好寻梅踏雪城南道追忆旧游人已老懽更少孤懐拟共谁倾倒
　　前调【次丹阳忆故人】　　　　　　　　　毛　幵
　　扬子津头风色暮孤舟渺渺江南去忆得佳人临别处愁返顾青山几防斜阳树　可忍归期无定据天涯巳听边鸿度昨夜乡心留不住无驿数梦中行了来时路
　　前调【寿白石】　　　　　　　　　　卢祖皋
　　白石山中风景异先生日日懐归计何事黄冈飞雪地偏着意画堂却为东坡起　人说前身坡老是文章气节浑相似只待鼎彞勲业遂梅花外归来长向山中醉
　　前调　　　　　　　　　　　　李昴英
　　重着夹罗犹怯冷隔帘拜祝团圆镜取片龙涎安古鼎香閤静横牎写出梅花影　寒鹊颤枝飞不定回纹刺就更筹永小玉忺眠呼不醒霜气紧丽谯吹动梅花引
　　前调　　　　　　　　　　　　方千里
　　烛彩花光明似昼罗帏夜出倾城秀红锦纹茵双鳯鬬看舞后腰支宛胜章台柳　眼尾春娇波态溜金尊笑捧纤纤袖一阵粉香吹散酒更漏久消魂独自归时候
　　前调　　　　　　　　　　　　方千里
　　冷叶啼螀寒侧侧银牀晓起清霜积魂断江南烟水国书难得相思此意无人识　緑鬓金钗年少客愁来嬾傍菱花仄雾阁云牎闲枕席情何适杯盈珠泪还偷滴
　　前调　　　　　　　　　　　　陈允平
　　日转花梢春已昼双蛾曲理遥山秀百草偏输羞不鬬随人后无情自折金丝柳　秋水盈盈娇欲溜六么倦舞弓弯袖偷摘青梅推病酒徘徊久一双燕子归时候
　　前调　　　　　　　　　　　　张　炎
　　门掩新隂孤馆静杨花却解来相趁几日方知因酒病无憀甚脱巾挂壁将书枕　见说落红堆满径不知何处游人盛自笑扁舟犹未定清和近寻诗巳约兰陵令
　　前调　　　　　　　　　　　　张　炎
　　辛苦移家聊处静埽除花径歌声趁也学维摩闲示病迂疎甚松风两耳和衣枕　颇倦扶筇寻捷径东墙蔼蔼红香盛少待揺人波自定蓬壶近且呼白鹤招韩令
　　前调【送友赴试南宫】　　　　　　　　　石孝友
　　射虎将军搴绣帽西园公子南山豹共跨龙媒衔鳯诏风色好宫花御柳迎人笑　劒履森森天日表集英殿下春来早双鹗盘空擎百鸟归来了蓝袍锦水光相照
　　前调【潮】　　　　　　　　　　　石孝友
　　夜半潮声来枕上击残梦破惊魂荡见说钱塘雄气象披衣望碧波堆里排银浪　月影徘徊天滉漾金戈铁马森相向洗尽尘根捐翳障増豪放从公笔力诗词壮
　　前调【有忆】　　　　　　　　　　陈袭善
　　鹫岭峰前防独倚愁睂蹙损愁膓碎红粉佳人伤别袂情何已登山临水年年是　长记同来今独至孤舟晩漾湖光里草斜阳无限意谁与寄西湖水是相思泪
　　前调　　　　　　　　　　　　丁羲叟
　　十里寒塘初过雨采莲舟上谁家女秋水接云迷逺树天光暮船头忘了回来路　却系兰舟深处住歌声惊散鸳鸯侣波上清风花上露无计去月眀膓断双栖羽
　　前调　　　　　　　　　　【宋媛】李清照
　　天接云涛连晓雾星河欲曙千帆舞髣髴梦魂归帝所闻天语殷勤问我归何处　我报路长嗟日暮学诗复有惊人句九万里风鹏正举风休住篷舟吹取三山去
　　前调　　　　　　　　　　　　李清照
　　雪里已知春信至寒梅防缀琼枝腻香脸半开娇旖旎当庭际玉人浴出新妆洗　造化可能偏有意故教明月玲珑地共赏金尊沉绿蚁莫辞醉此花不与羣花比
　　前调【送春四首】　　　　　　　　　　段克已
　　诗句一春浑漫与纷纷红紫俱尘土楼外垂杨千万缕风落絮防干倚徧空无语　毕竟春归何处所树头树底无寻处惟有闲愁将不去依旧住伴人直到黄昏雨
　　前调　　　　　　　　　　　　段克已
　　不是花开常殢酒只愁花尽春将暮把酒酬春无好句春且住尊前听我歌金缕　醉眼看花如隔雾明朝酒醒那堪覰早是闲愁无着处云不去黄昏更下廉纤雨
　　前调　　　　　　　　　　　　段克巳
　　龙尾沟边飞柳絮虎头山下花无数花底醉眠留杖屦花上露随风散漫飘香雾　老去逢春能几度不妨且作风光主明日不知风共雨回首处夕阳又下西山去
　　前调　　　　　　　　　　　　段克已
　　一片飞花春已暮那堪万防飘红雨白发送春情最苦愁几许满川烟草和风絮　常记解鞍沽酒处而今緑暗旗亭路怪底春归留不住莺作驭朝来引过西园去
　　前调　　　　　　　　　　　欧阳元功
　　正月都城寒料峭除非上苑春光到元日班行相见了朝回早阙前褫帊懽相抱　汉女姝娥金搭脑国人姬侍金貂帽绣毂雕鞍来往閙闲驰骤拜年直过烧灯后
　　前调　　　　　　　　　　　欧阳元功
　　二月都城春动野引龙灰向银牀画士女城西争买架看驰马官家迎佛官兰若　水暖天鵞纷欲下鹰房奏猎催车驾却道海青逢燕怕才过社柳林飞放相归罢
　　前调　　　　　　　　　　　欧阳元功
　　三月都城游赏竞宫墙官柳青相映十一门头车马并清明近豪家寒具金盘饤　墦祭留连芳草径归来风送棃花信向晩轻寒添酒病春烟暝深深院落千秋迥
　　前调　　　　　　　　　　　欧阳元功
　　四月都城氷盌冻含桃初荐瑛盘贡南寺新开罗汉洞伊蒲供杨花满院莺声哢　歳幸上京车驾动近臣准备銮舆从健德门前飞玉鞚争持送蒲萄马乳归银瓮
　　前调　　　　　　　　　　　欧阳元功
　　五月都城犹衣裌端阳蒲酒新开腊月傍西山青一掐荷花夹西湖近歳过苕霅　血色金罗轻汗搨宫中画扇传油法雪腕防丝红玉甲添香鸭凉餻时候秋生榻
　　前调　　　　　　　　　　　欧阳元功
　　六月都城偏昼永辘轳声断浮井海上红楼欹扇影河朔饮碧莲花肺槐芽沈　緑鬓亲王初守省乗舆出后严廵警太液池心波万顷闲芳景埽宫人户捞鱼艇
　　前调　　　　　　　　　　　欧阳元功
　　七月都城争乞巧荷衣旖旎新棚笊龙袖娇民儿女狡偏相搅穿鍼月下浓妆佼　碧玉莲房和柄拗晡时饮酒醒时卯淋罢麻稭秋雨饱新凉稍夜灯叫买鸡头炒
　　前调　　　　　　　　　　　欧阳元功
　　八月都城新过鴈西风偏解惊游宦十载辞家衣线绽清宵半家家捣练砧声乱　等待中秋明月翫客中只作家中看秋草墙头萤火烂疎钟断中心台畔流河汉
　　前调　　　　　　　　　　　欧阳元功
　　九月都城秋日亢马头白露迎朝爽曽上西山观苍莽川原广千林红叶同春赏　一本黄花金十镪冨家菊谱签银榜龙虎台前鼍鼓响擎仙掌千官果迎銮仗
　　前调　　　　　　　　　　　欧阳元功
　　十月都城家百蓄霜菘雪韭氷芦菔暖炕煤炉香豆熟燔獐鹿髙昌家赛羊头福　貂袖豹袪银鼠襮美人来往氊车续花户油牎通晓旭回寒燠梅花一夜开金屋
　　前调　　　　　　　　　　　欧阳元功
　　子月都人居暖阁吴中雪纸明如垩锦帐豪家深夜酌金鸡喔东家撤宴西家噱　纤指柔长宫线弱阳回九九宫氷凿尽道今冬氷不薄都人乐官家喜受新年朔
　　前调　　　　　　　　　　　欧阳元功
　　腊月都人供暖箑宫中障面霜风猎甲第藏钩环侍妾红袖压笑歌声送金焦叶　倦客玉堂寒正怯晓洮金井氷生鬛冻合灶觚饧一楪吴霜镊换年嬾写宜春帖
　　前调【秋雨】　　　　　　　　　　杨　慎
　　云掩遥山山掩翠雨声急战荷声碎緑锦离披红锦坠花叶背波间惊起鸳鸯睡　潋滟芳尊人共对碧筒凉沁初消醉湿烟香雾笼归袂揺玉辔南风马上闻蛙吹
　　前调【冬雪】　　　　　　　　　　吴子孝
　　日暖雪花飞片片幻成六出如铺练庭下早梅香自献寒滟潋仙姿欲鬭琼瑶蒨　薄酒一卮聊独劝貂裘坐拥红炉艳城里人家都十万风满院祗愁破屋饥寒徧
　　前调　　　　　　　　　　　　吴子孝
　　江上雪花如落絮山前钓艇还归去林鸟不啼村市暮人踽踽板桥路滑驴难度　诗兴满懐谁共赋吟肩痩耸寻梅隖拥袖撚须成妙句寒不语氷澌声绕沙堤树
　　前调【寿顔惟清母八十】　　　　　　　　吴子孝
　　箫鼔门防人竞羡髙堂耆母身偏健家圃潘舆游不厌斑衣绚老莱得侍春风面　五十儿年乌鬓艳儿啼母笑欢无限桂实荪枝香满院分甘偏年年共醉长安宴
