<!-- { "loadSidebar": true } -->
　　守嵗之词虽多极难其选独杨守斋一枝春防为近世所称其词云竹爆惊春竟喧阗夜起千门箫鼓流蘓帐暖翠鼎缓腾香雾停杯未举奈刚要送年新句应自赏歌清字圎未夸上林莺语从他嵗穷日暮纵闲愁乍减刘郎风度屠苏办了迤逦栁欢梅妬宫壶未晚早骄马绣车盈路还又把月夕花朝自今细数建安马古洲有经学多论著填词其余事也草堂选其春逰归朝欢一首余如月华清云怅望月中仙桂问窃药佳人与谁同嵗贺圣朝云逰人不知返被子规呼转阮郎归云三三两两叫船儿人归春也归俱骀荡清快别有防趣元夕词云玉梅对妆雪栁闹蛾儿象生娇颤更可考见杭都节物【宋名家词评】
　　俗谓风曰孟婆蒋防词云春雨如丝绣出花枝红袅怎禁他孟婆合皁江南七八月间有大风甚于舶防野人相传以为孟婆发怒按北齐李騊駼聘陈问陆士秀江南有孟婆是何神也士秀曰山海经云帝之二女游于江中出入必以风雨自随以帝女故曰孟婆犹郊祀志以地神为泰媪此言虽鄙俚亦有自来矣【词品】
　　茉莉岭表所产古今咏者无多朱晦庵有二絶句叶道卿题一小词独施仲山小莲氷洁四字摹状防佳【周宻】呉毅甫嘉定丁丑状元为贾似道所陷南迁岭表有履斋诗余行世其送李御带祺一词报国无门空自怨济时有筞从谁吐亦自道也李祺号竹湖亦当时名士所着有春秋王覇列国分纪余得之市肆故书中乃为传之【词品】
　　魏了翁道学宗派与真西山齐名词不作艳语有长短句一巻皆夀词也菩萨蛮夀江倅云东牕五老峯前月南牕九叠坡前雪推出侍郎山着君牕户间离骚乡里住却记庚寅度挹取芷兰芳酌君千嵗觞又鹧鸪天夀范靖州云谁把璿玑运化工参旗又挂玉梅东三三律琯声余亥九九元经卦起中又水调歌头云玉围腰金系肘绣笼鞍宋代夀词无有过之者【词品】
　　文文山驿中与友人言别赋百字令气冲牛斗无一毫委靡之色其词曰水天空濶恨东风不借世间英物蜀鸟呉花残照里忍见荒城頽壁铜雀春情金人秋泪此恨凭谁雪堂堂劒气斗牛空认竒杰那信江海余生南行万里送扁舟齐发正为鸥盟留醉眼细看涛生云灭睨柱吞嬴回旗走懿千古冲冠发伴人无寐秦淮应是孤月【陈子龙】
　　元兵入杭中宫以下皆赴北有王昭仪名清恵者题词于驿壁即所传满江红也其后阕云驿馆夜惊尘土梦宫车晓碾闗山月愿嫦娥相頋且从容随圎缺文文山读至末句叹曰惜哉夫人于此少商量矣为代作二首全用其韵其一云回首昭阳离落日伤心铜雀迎新月算妾身不愿似天家金瓯缺其二云世态便如翻覆雨妾身原是分眀月笑乐昌一段好风流菱花缺文山于成败死生之际盖见之眀守之固矣然女史载王昭仪抵上都恳为女道士号冲华则昭仪女冠之请丞相黄冠之志固先后合辙从容圎缺取义成仁无有二也【词苑】文信国被执北行次信安馆人供帐甚盛信国逹旦不寐题词于壁调寄南楼令云雨过水明霞潮廻岸带沙叶声寒飞透牕纱懊恨西风吹世换又吹我落天涯寂寞古华豪乌衣又日斜说兴亡燕入谁家只有南来无数鴈和眀月宿芦花或云邓光荐词也【耆旧续闻】
　　邓光荐号中斋信国公之客也宋亡以义行着其所着鹧鸪词有曰行不得也哥哥痩妻弱子羸牸防天长地濶多网罗南音渐少北语多肉飞不起可奈何行不得也哥哥其賛文山像曰目煌煌兮踈星晓寒气英英兮晴雷殷山头碎柱兮璧完血化碧兮心丹呜呼孰谓斯人兮不在人间【遂昌杂録】
　　中斋有卖花声词曰梦断古台城月淡潮平便须防酒访新亭不见当时王谢宅烟草青青其懐君忆旧情见乎词矣【雪舟脞语】
　　刘辰翁作寳鼎现词时为大徳元年自题曰丁酉元夕亦义熙旧人只书甲子之意其词有云父老犹记宣和事抱铜仙清泪如水又云肠断竹马儿童空见三千乐指又云向灯前拥髻暗滴鲛珠坠便当日亲见霓裳天上人间梦里反反覆覆字字悲咽真孤竹彭泽之流【张孟浩】
　　须溪大酺词后阕云休回首都门路防畨行晚个个阿娇深贮而今断烟细雨说春寒至此大有深味兰陵王首句云送春去春去人间无路九字悲絶换头云春去最谁苦但箭雁沉邉梁燕无主杜鹃声里长门暮此四句凄清何减夜猿后段云春去尚来否正江令恨别庾信愁赋苏堤尽日风和雨叹神逰故国花看前度人生流落頋孺子共夜语其词悠扬悱恻即以为小雅楚骚可也填词云乎哉【卓人月】
　　唐玉潜与林景熙同为采药之行潜葬诸陵骨树以冬青世人髙其义烈而咏莼咏莲咏蝉诸作巧夺天工亦宋人所未有【陈子龙】
　　李五松咏白莲词与唐菊山同一妙手【王世贞】
　　上元鹧鸪天词十五首备述宣政之盛非想像者所能道不知何人所作当与梦华録并行也【芦浦笔记】
　　刘朔齐宣城得代以词别呉履斋末句云愁緑野堂邉刘郎去后谁伴老裴度履斋见之垂泪送金百两古人怜才如此【中呉纪闻】
　　史弥逺之比周于杨后也出入宫禁外议甚哗有人作咏云词讥之云往来与月为俦舒巻和天也蔽贾似道当国日陈蔵一亦作咏雪词以讥之曰没巴没鼻霎时间做出漫天漫地不论髙低并上下平白都教一例鼓弄滕六招揺巽二直恁张威势识他不破至今道是祥瑞防是鹅鸭池邉三更半夜悮了呉元济东郭先生都不管闗上门儿稳睡一夜东风三竿红日万事随流水东皇笑道山河元是我的调寄念奴娇【钱塘遗事】
　　似道遭贬时人有题壁云去年秋今年秋湖上人家乐复忧西湖依旧流呉循州贾循州十五年间一转头人生放下休此词视雷州冦司戸之句尤警呉循州谓履斋遭贬乃贾挤之也【西湖志余】
　　蜀人文及翁登第后逰西湖一同年戯之曰西蜀有此景否及翁即席赋贺新郎云一勺西湖水渡江来百年歌舞百年酣醉回首洛阳花世界烟渺黍离之地更不复新亭堕泪簇乐红妆揺画舫问中流击楫何人是千古恨防时洗余生自负澄清志更有谁磻溪未遇傅岩未起国事如今谁倚仗衣带一江而已便都道波神堪恃试问孤山林防士但掉头笑指梅花蕊天下事可知矣【古杭杂记】
　　石次仲金谷遗音有多丽一词以西湖晚为起句人多和之按次仲于宋未甚著名而词之清竒宕逸如此乃知宋之填词犹唐之诗晋之字不必名家而皆可传也【杨慎】
　　刘跛子者青州人拄一拐每嵗必至洛中看花馆范家园春尽即还京师陈莹中作长短句赠之曰槁朩形骸浮云身世一年两到京华又还乗兴闲看洛阳花闻道鞓红防好春归后终委泥沙忘言防花开花落不似我生涯年华留不住饥餐困寝触处为家这一轮眀月本自无瑕随分冬裘夏葛都不防赤水黄沙谁知我春风一拐谈笑有丹砂后又见于兴国寺以诗戯之曰相逢一柺大梁间妙语时时见一斑我欲从公蓬岛去烂银坑里看青山【冷齐夜话】
　　白玉蟾居武夷山中嘉定间诏征赴阙尝过武昌赋酹江月懐古词云汉江北泻下长淮洗尽胸中今古楼橹横波征鴈逺谁见鱼龙夜舞鹦鹉洲云鳯凰山月付与沙头鹭功名何处年年惟见春絮非不豪似周瑜壮如黄祖亦逐秋风度野草闲花无限恨渺在西山南浦黄鹤楼人赤乌年事江汉亭前路浮萍无据水天防度朝暮【能改斋漫録】
　　白玉蟾琼州人有海璚子集自言世间有字之书无不目过足迹半天下常为朱晦庵题像赋三台令词其自题亦云千古蓬头跣足一生服气餐霞笑指武夷山下白云深防吾家后于鹤林羽化【涌幢小品】
　　东坡水调歌眀月防时有一词画家大斧皴书家擘窠体也后有海璚子一词足与匹敌起句云一叶飞何处天地起西风卒章云铁笛一声晓唤起五湖龙此岂胸中有烟火笔下有纎尘者所能彷佛其一二耶且读此老孏翁赋氷纨火布错列交陈真令馋眼为醉【词统】易彦祥宁宗朝状元初以优校为前廊久不归其妻作一翦梅词寄之云染泪修书寄彦祥贪却前廊忘却回廊功名成就不还乡石做心肠铁做心肠红日三竿未理妆虗度韶光痩损容光相思何日得成双羞对鸳鸯嬾绣鸳鸯【古杭杂记】
　　延安夫人蘓丞相子容之妹有寄季玉妹更漏子词云小防干深院宇依旧当时别防朱户锁玉楼空一帘霜日红弄珠江何处是望断碧云无际凝泪眼出重城隔溪羌笛声【侯鲭録】
　　南渡后有二妇人能继李易安之后清庵【阙】氏秀斋方氏也皆能文章清庵乃鲍守之妻秀斋乃夷吾之女弟归于陈日华秀斋能识人尝有两馆客一陈勉之一陈景南也【绍陶録】
　　陆放翁娶妇琴瑟甚和而不当母夫人意遂至解褵然犹餽遗殷勤尝贮酒赠陆陆谢以词有东风恶欢情薄之句盖寄声钗头鳯也妇亦答词云世情薄人情恶雨送黄昏花易落晓风干泪痕残欲笺心事独语斜防难难难人成各今非昨病魂常似秋千索角声寒夜防怕人寻问咽泪妆欢瞒瞒瞒未防以愁怨死又放翁尝过一驿见题壁一诗玉阶蟋蟀闹清夜金井梧桐辞故枝一枕凄凉眠不得呼灯起作感秋诗询之知是驿卒女遂纳为妾未半载夫人逐之妾赋生查子词云只知眉上愁不识愁来路深院有芭蕉阵阵黄昏雨晓起理残妆整顿教愁去不合画春山依旧防愁住遂别夫爱妻见逐于母爱妾复见逐于妻放翁于家室之间何多不幸欤【夸娥齐主人】
　　陆敦礼侍儿名美奴善口占小词每乞韵于座客顷刻成章敦礼令掌文翰其卜子词云送我出东门乍别长安道两岸垂杨锁暮烟正是秋光老一曲古阳闗莫惜金尊倒君向潇湘我向秦鱼鴈何时到如梦令云日暮马嘶人去船逐清波东注后夜最髙楼还肯思量人否无绪无绪生怕黄昏疎雨【苕溪渔隠】
　　张淑芳西湖樵家女理宗选妃日贾似道匿为已妾即徳祐太学生百字令中所指新塘杨栁也有无名氏题壁云山上楼台湖上船平章醉后嬾朝天羽书莫报樊城急新得蛾眉正少年淑芳亦知必败营别业以遯迹焉木棉之后自度为尼罕有知者词数阕今録其浣溪纱云散步山前春草香朱防緑水绕吟廊花枝惊堕绣衣裳防定防揺江上栁爲鸾为鳯月中篁为谁掩抑锁云牕更漏子云墨痕香红蜡泪防防愁人离思桐叶落蓼花残鴈声天外寒五云岭九溪坞待到秋来更苦风淅淅水淙淙不教蓬径通至今五云山下九溪坞尚有尼庵【西湖志余】
　　章丘先生至元都旅次无聊对月歌曰万里倦行役秋来痩防分因看河北月忽忆海东云夜静闻邻妇有倚楼而泣者眀日访之则宋宫人金徳淑也询李曰客非昨暮悲歌人乎词乃佳制否李曰歌非已作有同舟人自杭来吟此故记之耳妇泣曰此亡宋昭仪王清恵所寄汪水云诗因自举其望江南词云春睡起积雪满燕山万里长城横缟带六街灯火已阑人立玉楼间后遂委身于生【乐府旧闻】
　　延祐初永嘉滕穆寓临安聚景园月夜遇一丽人自言故宋理宗宫人卫芳华也命女侍名翘翘者设茵席陈酒果邀滕共饮自歌朩兰花慢词以侑觞云记前朝旧事曽此地防神仙向月地云阶重防翠袖来拾花钿繁华总随流水叹一塲春梦杳难圎废港芙蓉滴露断堤杨栁揺烟两峯南北只依然辇路草芊芊恨别馆离宫烟消鳯盖波没龙船平生玉屏金屋对漆灯无焰夜如年落日牛羊冡上西风燕雀林邉遂防翘翘守宅而随生焉经三年忽云防缘已尽遂别【乐府纪闻】
