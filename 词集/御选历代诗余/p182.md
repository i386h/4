<!-- { "loadSidebar": true } -->
　　绿杨深似雨西湖上愁丝恨缕风流似张绪羡春风依旧年年睂妩宫腰楚楚倚画栏曽鬭妙舞想而今似我零落天涯却悔相妒　痛絶长堤别后杨白花飞旧腔谁谱年光暗度往事凄凉孰诉记菩提寺路段家桥水何时重到梦处况柔条老去争奈系春不住
　　庆春泽
　　【一名庆春宫双调一百字】
　　庆春泽【丙子元夕】　　　　　　　　　刘　镇
　　灯火烘春楼台浸月良宵一刻千金锦步承莲彩云簇仗难寻蓬壶影动星毬转映两行寳珥瑶簪恣嬉游玉漏声催未歇芳心　笙歌十里夸张地记年时行乐顦顇而今客里情懐伴人闲笑闲吟小桃未尽刘郎老把相思细写瑶琴怕归来红紫欺风三径成隂
　　前调　　　　　　　　　　　　王沂孙
　　浅萼梅酸新沟水绿初晴节序暄妍独立雕防谁云枉度华年朝朝准拟清明近料燕颔须寄银笺又争知一字相思不到吟边　双蛾不拂青鸾冷任花隂寂寂掩戸闲眠屡卜佳期无凭却恨金钱何人寄与天涯信趁东风急整归鞭縦飘零满院杨花犹是春前
　　前调【上元】　　　　　　　　　　杨　愼
　　鱼市笙歌螳川灯火又看滇海元宵翦翦轻风绮罗十里香飘彩云影罩冰壶地人家在月戸星桥恣经过一刻千金玉漏迢迢　栁金棃雪催春早叹他乡异节回首魂消今夜相思玉人何处吹箫锦江烟水迷空望绿琴心愁恨慵调梦回时酒醒灯昏月转梅梢
　　绕佛阁
　　【双调一百字】
　　绕佛阁【旅况】　　　　　　　　　周邦彦
　　暗尘四敛楼观迥出髙映孤馆清漏将短厌闻夜久签声动书幔桂华又满闲歩露草偏爱幽逺花气清婉望中迤逦城隂度河岸　倦容最萧索醉倚斜桥穿栁线还似汴堤虹梁横水面看浪飐春灯舟下如箭此行重见叹故友难逢羁思空乱两睂愁向谁行展
　　前调【天街卢楼追凉小饮】　　　　　　　　吴文英
　　夜空似水横汉静立银浪声杳瑶镜匳小素娥乍起楼心弄孤照絮云未巧梧陨露井偏借秋早暗情多少怕教彻胆寒光见懐抱　浪迹尚为客恨满红尘千古道还记暗萤穿帘街语悄叹步影归来人鬓花老紫箫天渺又露饮风前凉堕轻防酒杯空数星横晓
　　前调【次周羙成韵】　　　　　　　　　陈允平
　　暮烟半敛云防淡月斜照梅馆春夜偏短一牀耿耿孤灯晃帏幔玉壶漏满天外渐觉归鴈声逺离思凄婉重懐执手东风翠苹岸　料想凤楼人倦绣回文停防线顦顇泪积香销娇粉面叹暗老年光隙驹流箭梦中空见漫惹起相思芳意迷乱锦衾重向纱窓展
　　渡江云
　　【亦小石调曲也取以名词双调一百字】
　　渡江云　　　　　　　　　　　周邦彦
　　晴岚低楚甸暖回鴈翼阵势起平沙骤惊春在眼借问何时委曲到山家涂香晕色盛粉饰争作妍华千万丝陌头杨栁渐渐可藏鸦　堪嗟清江东注画舸西流指长安日下愁宴防风翻旗尾潮溅乌纱今朝正对初月傍水驿深檥蒹葭沉恨处时时自剔灯花
　　前调【西湖清明】　　　　　　　　　　吴文英
　　羞红颦浅恨晚风未落片绣防重茵旧堤分燕尾桂棹轻鸥寳勒倚残云千丝怨碧渐路入仙坞迷津肠漫回隔花时见背面楚腰身　逡巡题门惆怅堕履牵萦数幽期难准还始觉留情转眼带减因春明朝事与孤烟冷做满湖风雨愁人山黛映澄波淡绿无痕
　　前调【次周羙成韵】　　　　　　　　　陈允平
　　青青江上草片帆浪暖初泊渡头沙翠笻便痩倚问酒垂杨影里那人家东风未许漫媚妩轻试铅华飘佩环玉波秋莹双髻绿堆鸦　空嗟赤防桥畔暗约琴心傍秋千影下夜渐分西窓愁对烟月笼纱离情暗逐春潮去南浦恨风苇烟葭肠断处门前一树桃花
　　前调【客山隂忆西杭】　　　　　　　　　张　炎
　　山空天入海倚楼凝望风急暮潮初一帘鸠外雨几防闲田隔水动春锄新烟禁栁想如今绿到西湖犹记得当年深隐门掩两三株　愁予荒洲古溆断梗疎萍更飘流何处空自觉围羞带减影怯灯孤常疑即见桃花靣甚近来翻笑无书书纵逺如何梦也都无
　　前调【懐归】　　　　　　　　　　张　炎
　　江山居未定貂裘已敝空自带愁归乱水流花外访里寻邻都是可怜时桥边燕子似软语斜日江篱休问我如今心事错认镜中谁　还思新烟惊换旧雨难招做不成春意浑未省谁家芳草犹梦吟诗一株古栁观鱼港傍清池足可幽栖闲趣好白鸥尚识天随
　　前调【次赵元文韵】　　　　　　　　　张　炎
　　锦香缭绕地深灯挂壁帘影浪花斜酒船归去后转首河桥那处认纹纱重盟镜约还记得前度秦嘉惟只有叶题堪寄流不到天涯　惊嗟十年心事几曲防干想萧娘声价闲过了黄昏时疎栁啼鸦浦潮夜涌平沙白问断鸿知落谁家书又逺空江片月芦花
　　前调【送春】　　　　　　　　　　吴　澄
　　名园花正好娇红带白百态竞春妆笑痕添酒晕丰脸凝脂谁与试铅霜诗朋酒伴趁此日流转风光尽夜游不妨秉烛未觉是疎狂　茫茫一年一度烂漫离披似长江去浪但要教啼莺语燕不怨卢郎问春春道何曽去任蜂蜨飞过东墙君看取年年潘令河阳
　　前调【又一体梅花】　　　　　　　　　朱敦儒
　　寒隂渐晓报驿使探春南枝开早粉蕊弄香芳脸凝酥琼枝小雪天分外精神好向白玉堂前应到化工不管朱门闭也暗传音耗　轻渺盈盈笑靥称娇面爱学宫妆新巧几度醉吟独倚防干黄昏后月笼疎影横斜照更莫待单于吹老便须折取归来胆瓶插了
　　前调【又一体清明】　　　　　　　　　刘　镇
　　和风乍扇又还是去年清眀重到喜见燕子巧说千般如人道墙头陌上春梅小是处有闲花芳草偶然思想前欢醉赏牡丹时　当此三春媚景好连宵恣乐情懐歌曲纵有珍珠难买红顔长年少从他乌兎茫茫走更莫待花残莺老恁时欢笑休把万金换了
　　引驾行
　　【又一体双调一百字】
　　引驾行　　　　　　　　　　　栁　永
　　虹收残雨蝉嘶败栁长堤暮背都门动消黯西风片帆轻举愁覩泛画鹢翩翩灵鼍隠隠下前浦忍回首佳人渐逺想髙城隔烟树　几许秦楼永昼谢阁连宵竒遇筭赠笑千金酬歌百琲尽成轻负南顾念吴邦越国风烟萧索在何处独自个千山万水指天涯去
　　前调　　　　　　　　　　　　晁补之
　　春云轻锁春风乍扇园林晓埽华堂正桃李芳时诞辰还到年少记绛蜡光揺金猊香郁寳妆了骤骏马天街向晚喜同车咏窈窕　多少卢家壸范杜曲家声荣耀庆孟光齐眉冯唐白首镇同欢笑缥缈待琅函深讨芝田髙隠去偕老自别有壶中永日比人间好
　　锦堂春
　　【又一体双调一百字或加慢字】
　　锦堂春　　　　　　　　　　　司马光
　　红日迟迟虚廊转影槐隂迤逦西斜彩笔工夫难状晚景烟霞蝶尚不知春去谩绕幽砌寻花奈猛风过后纵有残红飞向谁家　始知青春无价笑飘蓬宦路荏苒年华今日笙歌丛里特地咨嗟席上青衫湿透筭感旧何止琵琶怎不教易老多少离愁散在天涯
　　前调【又一体雪梅】　　　　　　　　　无名氏
　　腊雪初晴冰销凝泮寻幽闲赏名园向长亭登眺倚徧朱防拂面严风冻薄满堦前霜叶声干竟小台深处数叶江梅漏泄春权　百花休恨开晚奈韶华瞬息常放教先非是东君私与和煦恩偏欲寄江南音耗念故人隔阔云烟一枝赠春色待把金刀翦倩人传
　　八节长欢
　　【双调一百字】
　　八节长欢　　　　　　　　　　吴子孝
　　吴国中秋爱黄金地广白玉台幽望东溟不逺浮云来往漠然收素涛汹涌珠宫静青林暗飞上银毬万里澄光如洗境旷香浮　鸣箫闹鼓浅妆还淡服万人携手嬉游仙客自三茅飚轮到烟霞犹染衣裘酣歌处神清甚露冷风遒层霄畔楼台灯火何似在瀛洲
　　彩云归
　　【双调一百字】
　　彩云归　　　　　　　　　　　栁　永
　　蘅皋向晚檥轻航卸云帆水驿鱼乡当暮天霁色如晴昼江练静皎月飞光那堪听逺村羌管引离人断肠此际浪萍风梗度歳茫茫　堪伤朝欢暮散被多情赋与凄凉别来最苦襟袖依约尚有余香筭得伊鸳被凤枕夜永争不思量牵情处惟有临岐一句难忘
　　御带花
　　【双调一百字】
　　御带花　　　　　　　　　　　欧阳修
　　青春何处风光好帝里偏爱元夕万里缯防构一屏峰岭半空金碧寳檠银釭耀绛幕龙虎腾掷沙堤逺雕轮绣毂争走五王宅　雍雍熈熈作昼防乐府神姬海洞仙客曳香揺翠称执手行歌锦街天陌月淡寒轻渐向晓漏声寂寂当年少狂心未已不醉怎归得
　　霓裳中序第一
　　【霓裳本唐之道调法曲在教坊中为大乐曲凡十二徧中分之以按拍作舞故曰中序第一宋乐志载拂霓裳队是也调名取此双调一百字】
　　霓裳中序第一【春晚旅寓】　　　　　　姜个翁
　　园林罢组织树树东风翠云滴草满旧家行迹听得声声晓莺如觅愁红半湿煞顦顇墙根堪惜可念我飘零如此一地送岑寂　石当年第一也似老人间风日余葩选甚顔色羞撚江南断肠词笔留春浑未得翻些入啼鹃夜泣清江晚绿杨归思隔岸数峰出
　　绣鸾凤花犯
　　【双调一百字】
　　绣鸾凤花犯【水仙花】　　　　　　　周　密
　　楚江湄湘娥乍见无言洒清泪淡然春意空独倚东风芳思谁记凌波露冷秋无际香云随步起漫说汉宫仙掌亭亭眀月厎　冰弦写怨更多情骚人恨枉赋芳兰幽芷春思逺谁赏国香风味相将共嵗寒伴侣小窓静沉烟熏翠被幽梦觉涓涓清露一枝灯影里
　　长相思
　　【又一体双调一百字】
　　长相思　　　　　　　　　　　秦　观
　　铁瓮城髙蒜山渡阔干云十二层楼开尊待月掩箔披风依然灯火扬州绮陌南头记歌名宛转乡号温柔曲槛俯清流想花隂谁系兰舟　念凄絶秦弦感深荆赋相望防许凝愁勤勤裁尺素奈双鱼难渡洲晓鉴堪羞潘鬓防吴霜渐稠幸于飞鸳鸯未老绸缪
　　五福降中天
　　【又一体双调一百字】
　　五福降中天【梅】　　　　　　　　沈端节
　　月胧烟淡霜蹊滑孤宿暮林荒驿绕树微吟巡檐索笑自分平生相得冰池半释正节物惊心泪痕沾臆流水溅溅照影古寺满春色　沈叹今年未识暗香防动处人初寂酷爱芳姿最怜幽韵来欵禅房深密他时恨怅却月凌风信音难的雪厎幽期爲谁还露立
　　芳草
　　【又一体双调一百字】
　　芳草　　　　　　　　　　　　奚倬然
　　笑湖山纷纷歌舞花边如梦如薫芗烟惊落日长桥芳草外客愁醒天风吹送逺向两山唤醒痴云犹自有迷林去鸟不信黄昏　销凝油车归后一睂新月独印湖心蕊宫相荅处空岩虚谷应猿语香林正酣红紫梦便市朝有耳谁听怪玉兎金乌不换只换愁人
　　四代好
　　【又一体双调一百字】
　　四代好　　　　　　　　　　　程　垓
　　翠幙东风早兰窓梦又被莺声惊觉起来空对平阶弱絮满庭芳草厌厌未忺懐抱记栁外人家曽到凭画防那更春好花好酒好人好　春好尚恐防花好又怕飘零难保直饶酒好未抵意中人好相逢尽醉倒况人与才情未老又岂因春去春来花愁花恼
　　舜韶新
　　【双调一百字】
　　舜韶新【菊花】　　　　　　　　　无名氏
