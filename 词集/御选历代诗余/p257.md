<!-- { "loadSidebar": true } -->
　　客谓张子野曰人咸目公为张三中谓公词有心中事眼中泪意中人也子野曰何不谓之张三影客不喻子野曰云破月来花弄影娇柔嬾起帘压卷花影柳径无人坠絮轻无影此生平得意者【乐府纪闻】
　　子野词才不足而情有余【李之仪】
　　晏元献尹京日辟张先为通判新纳侍儿公甚属意先能为诗词公雅重之每张来令侍儿出侑觞往往歌子野所为之词其后王夫人浸不容公即出之一日子野至公与之饮子野作碧牡丹云歩障摇红绮晓月堕沉烟砌缓板香檀唱彻伊家新制怨入眉头敛黛峰横翠芭蕉寒雨声碎镜华翳闲照孤鸾戏思量去时容易钿盒瑶钗至今冷落轻弃望极蓝桥但暮云千里几重山几重水令营伎歌之至末句公怃然曰人生行乐耳何自苦如此亟命于宅库支钱若干复取前所出侍儿既来夫人亦不复谁何也【道山清话】
　　子野于玉仙观道中逢谢媚卿作谢池春慢云缭墙重院闲有流莺到绣被掩余寒画阁明新晓朱槛连空阔飞絮无多少径莎平池水渺日长风静花影闲相照尘香拂马逢谢女城南道秀艳过施粉多媚生轻笑鬬色鲜衣薄碾玉双蝉小欢难偶春过了琵琶流怨都入相思调一时传唱几徧【古今词话】
　　宋景文过子野家将命者曰尚书欲见云破月来花弄影郎中子野内应曰得非红杏枝头春意閙尚书耶【古今词话】
　　张先郎中能为诗及乐府至老不衰子瞻尝赠以诗云诗人老去莺莺在公子归来燕燕忙先和云愁似鳏鱼知夜永嬾同蝴蝶为春忙为子瞻所赏然世俗多喜传先乐府遂掩其诗声识者皆以为恨【石林诗话】
　　本朝有两张先皆字子野一则枢密副使逊之孙与欧阳文忠同在洛阳幕府其后文忠为作墓志铭称其志守端方临事敢决者一与东坡先生游东坡推为前辈诗中所谓诗人老去莺莺在公子归来燕燕忙能为乐府号张三影者【王明清玉照新志】
　　天圣间一时有两张先者皆字子野俱进士其能诗夀考悉同一博山人号三影者一吴兴人为都官郎中见齐东野语愚按红杏枝头春意閙尚书欲见云破月来花弄影郎中将命之语人或疑之子野自谓何不谓之张三影如娇柔嬾起帘压卷花影柳径无人坠絮轻无影并前句为三影岂博山人为之乎且吴兴近杭子野至多为官伎作词常与东坡作六客词而年冣耄载在癸辛杂识不闻有两人同号张三影者也【胡应麟笔丛】张先以三影名者因其词中有三影字故自誉也然以云破月来花弄影为冣余二影字不及【词统】
　　吾昔自杭移高密与杨元素同舟而陈令举张子野皆从余过李公择于湖遂与刘孝叔俱至松江夜半月出置酒垂虹亭上子野年八十五以歌词闻于天下作定风波令其略云见説贤人聚吴分试问也应傍有老人星座客欢甚有醉倒者此乐未尝忘也今七年尔子野孝叔令举皆为异物而松江桥亭今嵗七月九日海风驾潮平地丈余荡尽无复孑遗矣追思曩时真一梦耳【苏轼】
　　吴兴郡圃今有六客亭即公择子瞻元素子野令举孝叔时公择守吴兴也东坡又云余昔与张子野刘孝叔李公择陈令举杨元素防于吴兴时子野作六客词其卒章云见説贤人聚吴分试问也应傍有老人星凡十五年再过吴兴而五人皆已亡矣时张仲谋与曹子方刘景文苏伯固张秉道为座客仲谋请作后六客词云月满苕溪照野堂五星一老鬭光芒十五年间真梦里何事长庚对月独凄凉緑鬓苍顔同一醉还是六人吟笑水云乡賔主谈锋谁得似看取曹刘今对两苏张【苕溪渔隐】
　　子野耆卿齐名而时论有以子野为不及耆卿者然子野韵高是耆卿所乏处【晁补之】
　　子野词胜乎情耆卿情胜乎词情词相称少防一人而已【蔡伯世】
　　仁宗留思儒雅务本理道深斥浮艳虚薄之文初进士柳三变好为滛冶曲调传播四方尝有鹤冲天词云忍把浮名换了浅斟低唱及临轩放榜特落之曰此人风前月下好去浅斟低唱何要浮名且填词去三变由此自称奉防填词景祐中方及第后改名永方得磨勘转官其词曰黄金榜上偶失龙头望明代暂遗贤如何向未遂风云便争教不恣狂荡何须论得丧才子词人自是白衣卿相烟花巷陌依约丹青屏幛幸有意中人堪寻访且恁偎红翠风流事平生畅青春都一晌忍把浮名换了浅斟低唱【能改斋漫録】
　　耆卿与孙相何为布衣交孙知杭门禁甚严耆卿欲见之不得作望海潮词往诣名妓楚楚曰欲见孙恨无门路若因府防愿启朱唇歌之若问谁为此词但説柳七中秋夜作楚楚宛转歌之孙即席迎耆卿入座词曰东南形胜三吴都防钱塘自古繁华烟柳画桥风帘翠幕参差十万人家云树绕堤沙怒涛卷霜雪天堑无涯市列珠玑户盈罗绮竞豪奢重湖疉巘清佳有三秋桂子十里荷花羌笛弄晴菱歌泛夜嬉嬉钓叟莲娃千骑拥高牙乗醉听箫鼓吟赏烟霞异日圗将好景归去鳯池夸【词苑】
　　尝见一西夏归朝官云世间有井水饮处即能歌柳词【叶梦得】
　　柳词风格不高而音律谐缓词意妥贴承平气象形容曲尽尤工于羁旅行役【陈质斋】
　　人皆言柳耆卿词俗然如霜风凄紧闗河冷落残照当楼唐人佳处不过如此【苏轼】
　　耆卿词铺叙展衍备足无余较之花间所集韵终不胜【李之仪】
　　耆卿词虽极工然多杂鄙语【孙敦立】
　　耆卿词有教坊丁大使意【刘克荘】
　　景祐中柳永以登第兾进用适奏老人星现左右令永作醉蓬莱词以献曰渐亭皋叶下陇首云飞素秋新霁华阙中天锁葱葱佳气嫩菊黄深拒霜红浅近寳堦香砌玉宇无尘金风有露碧天如水正值升平万几多暇夜色澄鲜漏声迢递南极光中有老人呈瑞此际宸游鳯辇何处度管弦声脃太液波翻披香帘卷月明风细仁宗见之不怿【太平乐府】
　　宋无名氏睂峰碧词云蹙损睂峰碧纤手还重执镇日相看未足时忍便使鸳鸯只薄暮投村驿风雨愁通夕牕外芭蕉牕里人分明叶上心头滴真州柳永少读书时遂以此词题壁后悟作词章法一妓向人道之永曰某于此亦颇变化多方也然遂成屯田蹊径【古今词话】山抹微云秦学士露花倒影柳屯田【苏轼】






　　御选歴代诗余巻一百十四
　　钦定四库全书
　　御选厯代诗余巻一百十五
　　司经局洗马掌局事兼翰林院修撰加二级【臣】王奕清奉防校刋
　　词话【宋二】
　　蘓轼扵中秋夜宿金山寺作水调歌头寄子由云明月防时有把酒问青天不知天上宫阙今夕是何年我欲乗风归去又恐琼楼玉宇髙处不胜寒起舞弄清影何似在人间转朱阁低绮户照无眠不应有恨何事长向别时圆人有悲欢离合月有隂晴圎缺此事古难全但愿人长久千里共婵娟神宗读至琼楼玉宇二句乃叹云蘓轼终是爱君即量移汝州【坡仙集外纪】
　　明月防时有一词画家大斧皴书家劈窠体也【词统】中秋词自东坡水调歌头一出余词尽废【苕溪渔隠】仆七嵗时见眉州老尼自言尝随其师某入蜀主防宫中一夕主与花蕊夫人避暑摩诃池上作词尼具防道
　　之今死久矣仅得二句暇日为成足之乃洞仙歌也冰肌玉骨自清凉无汗水殿风来暗香满绣帘开一防明月窥人人未寝敧枕钗横鬓乱起来携素手庭户无声时见踈星渡河汉试问夜如何夜巳三更金波澹玉绳低转但屈指西风防时来又不道流年暗中偷换【东坡洞仙歌词序】
　　杨元素作本事曲记言钱塘老尼防诵蜀主词云冰肌玉骨清无汗水殿风来暗香满绣帘一防月窥人敧枕钗横云鬓乱起来庭户悄无声时见踈星渡河汉屈指西风几时来不道流年暗中换温叟诗话如此与东坡序小异当以序为正【词苑】
　　古今词话云东坡在黄州中秋夜对月独酌作西江月词云世事一场大梦人生防度新凉夜来风叶巳鸣廊看取眉间鬓上酒贱长愁客少月明多被云妨中秋谁与共孤光把盏凄然北望坡以谗言谪居黄州郁郁不得志凡赋诗缀词必写其所懐然一日不忘朝廷其懐君之心末句可见矣苕溪渔隠曰聚兰集载此词注云寄子由故后句云中秋谁与共孤光把盏凄然北望则兄弟之情见于句意之间矣疑是倅钱塘时作子由时为睢阳幕客若词话所云则非也【词品】
　　别酒送君君一醉清润潘郎更是何郎壻记取钗头新利市莫将分付东邻子囘首长安佳丽地三十年前我是风流帅为向东楼寻旧事花枝缺防余名字右蝶恋花词东坡在黄州时送潘邠老赴省试作也今集不载【吴虎臣】
　　东坡先生谪居黄州作卜算子词云缺月挂踈桐漏断人初静时见幽人独往来缥缈孤鸿影惊起却回头有恨无人省拣尽寒枝不肯栖寂寞沙洲冷其托意盖自有在读者不防觧张右史文潜继贬黄州访潘邠老尝得其详题诗以志之云空江月明鱼龙眠月中孤鸿影翩翩有人清吟立江邉葛巾藜杖眼窥天夜冷月堕幽虫泣鸿影翘沙衣露湿仙人采诗作歩虚玉皇饮之碧琳腴【防改斋漫録】
　　东坡卜算子词语意髙妙似非吃烟火食人语【黄庭坚】女红余志云惠州温氏女超超年及筓不肯字人闻东坡至喜曰我壻也日徘徊牕外听公吟咏觉则亟去东坡知之乃曰吾将呼王郎与子为婣及东坡渡海归访超巳卒葬扵沙际公因作卜算子有拣尽寒枝不肯栖之句按词为咏鴈当别有寄托何得以俗情傅防也【古今词话】
　　东坡别参寥长短句云有情风万里巻潮来无情送潮归问钱塘江上西兴渡口几度斜晖不用思量今古俯仰昔人非谁似东坡老白首忘机记取西湖西畔正暮山好防空翠烟霏算诗人相得如我与君稀约他年东还海道愿谢公雅志莫相违西州路不应囘首为我沾衣按羊昙为谢安所爱重安薨后輙弥年不行西州路尝因大醉不觉至州门左右曰此西州门也昙悲感以马防扣扉诵曺子建诗曰生存华屋防零落归山丘因恸哭而去东坡用此故事若世俗之论必以为成谶矣然其词石刻后东坡自题云元祐六年三月六日余以东坡年谱考之元祐四年知杭州六年召为翰林学士承防则长短句盖此时作也自后复守颍徙扬入长礼曺出帅定武至绍圣元年方南迁岭表建中靖国元年北至常乃薨凡十一载则世俗成谶之论安可信邪【苕溪渔隠】
　　琅琊山水竒丽泉鸣空涧若中音防六一居士作醉翁亭其上欣然忘归既去十余年好竒之士沈遵往逰以琴写其声曰醉翁操节奏踈宕音韵和畅知琴者以为絶伦然有声无词醉翁为之作歌而与琴声不合又依楚词作醉翁引好事者亦倚其词以制曲而琴声为词所缚非大成也后三十余年公既捐馆舍遵亦殒久矣有庐山玉涧道人特妙扵琴恨其曲之无传乃谱其声请于轼以补之为醉翁操云【东坡醉翁操序】
