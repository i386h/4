<!-- { "loadSidebar": true } -->
　　柳阴直烟缕丝丝弄碧隋隄上曽见几番拂水飘緜送行色登临望故国谁识京华倦客长亭路年去嵗来应折柔条过千尺　闲寻旧踪迹又酒趁哀弦灯照离席棃花榆火催寒食愁一箭风快半篙波暖回头迢递便数驿望人在天北　凄恻恨堆积渐别浦萦回津堠岑寂斜阳冉冉春无极念月榭携手露桥闻笛沉思前事似梦里泪暗滴
　　前调【和呉宣卿】　　　　　　　　　　葛　郯
　　乱烟簇帘外青山渐肃莲房净荷盖半残欲放清涟媚溪绿凭髙送逺目飞起沧洲鴈鹜寒牎静茶椀未深一枕方牀昼眠足　闲行问松菊怪今雨谁家空对银烛箫声忽下瑶台曲看鹤舞风动乌啼云起何须舟内怨女哭抱琴冩幽独　情触防相续况节近中元月浪翻屋长鲸愁晓寒蝉促要百柁倾珠万花流玉山肴倒尽又空腹脍野防
　　前调【赋一丘一壑】　　　　　　　　　辛弃疾
　　一丘壑老子风流占却茅檐上松月桂云脉脉石泉逗山脚寻思前事错恼杀晨猿夜鹤终须是邓禹辈人锦绣麻霞坐黄阁　长歌自深酌看天阔鸢飞渊静鱼跃西风黄菊香喷薄怅日暮云合佳人何处纫兰结佩带杜若入江海防约　遇合事难托莫击磬门前荷蒉人过仰天大笑冠簪落待说与穷达不须疑着古来贤者进亦乐退亦乐
　　前调　　　　　　　　　　　　张元干
　　巻珠箔朝雨轻阴乍阁阑干外烟柳弄晴芳草侵堦映红药东风妒花恶吹落梢头嫩萼屏山掩沉水倦熏中酒心情怕杯勺　寻思旧京洛正年少疎狂歌笑迷着障泥油壁催梳掠曽驰道同载上林携手灯夜初过早共约又争信漂泊　寂寞念行乐甚粉澹衣襟音断弦索琼枝璧月春如昨怅别后华表那回双鹤相思除是向醉里蹔忘却
　　前调　　　　　　　　　　　　张元干
　　绮霞散空碧留晴向晩东风里天气困人时节秋千闭深院帘旌翠波飐牎影残红一线春光巧花脸柳腰勾引芳菲闹莺燕　闲愁费消遣想蛾绿轻晕鸾鉴新怨单衣欲试寒犹浅羞衾凤空展塞鸿难托谁问潜寛旧带眼念人似天逺　迷恋画堂宴看最乐王孙浓艳争劝兰膏宝篆春宵短拥檀板低唱玉杯重暖众中先醉漫倚槛早梦见
　　前调　　　　　　　　　　　　曹　冠
　　晩云碧松巘飞泉翠滴双溪畔疑是永和曲水流觞旧风物波光映山色时见轻鸥出没壶天邃脩竹翠阴虚籁吟风更幽寂　登临兴何极上烟际危亭防笔题石山中猿鹤应相识对逺景舒啸壮怀豪逸刘郎何在翫石刻感往事陈迹　还忆少年日帅旗鼓文塲轩冕京国如今老大机心息有陶令秫酒谢公山屐闲来潭洞醉皓月弄横笛
　　前调【柳州作】　　　　　　　　　　袁去华
　　晓阴薄隔屋呼晴噪鹊长烟袅轻素望中林表初阳照城郭秋容自寂寞清浅溪痕渐落桥虹外晴嶂万重云木干章映楼阁　天涯信飘泊漫水绕郴山尺素难托文园多病寛衣索最长笛声断画栏凭暖黄昏前后况味恶甚良宵闲却　辽邈误行乐料恨寄徽弦心倦梳掠西风满院垂帘幕对千里明月五更悲角归期秋尽尚未定怎睡着
　　前调【次周美成韵】　　　　　　　　　袁去华
　　小桥直林表遥岑寸碧斜阳外霞绚晩空一目千里緫佳色初寒徧泽国投老依然是客功名事云散鸟飞匣里青萍漫三尺　重来怆陈迹又水褪沙痕风满帆席鲈肥莼美曽同食听虚阁松韵古墙竹影参差犹记过此驿傍溪南山北　悲恻暗愁积拥绣被焚香谁伴孤寂追寻恩怨无穷极正难续幽梦厌闻邻笛那堪檐外更夜雨断又滴
　　前调【春雨】　　　　　　　　　　髙观国
　　洒尘阁羃羃天垂似幕春寒峭吹断万丝湿影和烟暗帘箔清愁晓来觉佳景愔愔过却芳郊外莺恨燕愁不管秋千冷红索　行云楚台约念今古凝情朝暮如昨啼红泣翠春情薄漫一犂江上半篙堤外勾引轻阴趁画角正孤绪寂寞　斑驳止还作听防防檐声沉沉春酌只愁入夜东风恶怕催敎花放防将花落溟蒙烟草梦正逺恨怎托
　　前调【为十年故人作】　　　　　　　　　髙观国
　　鳯箫咽花底寒轻夜月兰堂静香雾翠深曽与瑶姬恨轻别罗巾泪暗叠情入歌声怨切慇懃意欲去又留柳色和秋为重折　十年迥凄絶念髻怯瑶簪衣褪香雪双鳞不度烟江濶自春来人见水边花外羞倚东风翠袖怯正愁恨时节　南陌阻金勒甚望断青禽难倩红叶春愁欲解丁香结整新欢罗带旧香官箧凄凉风景待见了更何说
　　前调【南湖以碧莲见寄次韵谢之】　　　　　　史达祖
　　汉江侧月弄仙人佩色含情久揺曳楚衣天水空蒙染娇碧文漪簟影织凉骨时将粉饰谁曽见罗韤去时防防波间冷云积　相思旧飞鹢漫想像风裳追恨瑶席渉江几度和愁摘记雪映双腕刺萦丝缕分开绿盖素袂湿放新句吹入　寂寂意犹昔念净社因缘天许相觅飘萧羽扇揺团白屡侧卧寻梦倚防无力风标公子欲下处似认得
　　前调　　　　　　　　　　　　李昴英
　　燕穿幕春在深深院落单衣试龙沫旋熏又怕东风晓寒薄别来情绪恶痩得腰围柳弱清明近正似海棠怯雨芳踪任飘泊　钗留去年约恨易老娇莺多误灵鹊碧云杳渺天涯各望不断芳草又迷香絮回文强写字屡错泪欲注还阁　孤酌住春脚更彩局谁忺宝轸慵学堦除拾取飞花嚼是多少春恨等闲吞却猛拍防干叹命薄悔旧诺
　　前调【次周美成韵】　　　　　　　　　方千里
　　晩烟直池沼波痕皱碧年芳为花态柳情挼粉揉蓝酿春色繁华记上国曽识倾城妙客风流事聮句送钩牋绿绡红递书尺　行云去无迹念暖响歌台香雾瑶席当时谁信盟言食知一嵗离聚几多间阻人生如梦寄堠驿况分散南北　悲恻万愁积奈鸾鳯欢疎鱼鴈音寂天涯何处相思极但目断芳草恨随塞笛那堪庭院更听得夜雨滴
　　前调【渔父词次周美成韵】　　　　　　　　杨泽民
　　翠竿直一叶扁舟漾碧澄江上几度啸日迎风怡怡钓秋色渔乡共水国都属沧浪傲客烟波外风笠雨蓑才掷丝纶便千尺　飘然去无迹恣脚扣双舷帆挂轻席盈钩香饵鱼争食更拨棹葭防放篙菱浦才过新栅又旧驿占江南江北　堪恻利名积算纵有豪华难比清寂须知此乐天无极有一斗芳酒数声横笛芦花深夜半醉里任露滴
　　前调【次周美成韵】　　　　　　　　　陈允平
　　古堤直隔水轻盈飏碧东风路还是舞烟眠露年年自春色红尘徧京国留滞髙阳醉客斜阳外千缕翠条髣髴流莺度金尺　长亭半陈迹记曽系征鞍频防歌席匆匆江上又寒食回首处应念旧曽攀折依然离恨徧四驿倦游尚南北　恻恻怨怀积渐楚榭寒收隋苑春寂颦睂不尽相思极想人在何处倚楼横笛闲情似絮更那听夜雨滴
　　前调【贑上用美成韵】　　　　　　　　　赵必
　　画栏直鬬饤千红万碧无端被怪雨狂风僽柳僝花禁春色寻芳徧楚国谁识五陵俊客流水逺题叶无情鴈足不来杳牋尺　浮生等萍迹才卸却归鞭坐未温席匆匆还又京华食叹聚少离多漂零因甚江南逢梅望寄驿美人天北　悲恻恨成积怅钗玉尘生猊金烟寂绿杨芳草情何极偏嬾拨琵琶愁听羌笛棃花院落黄昏后珠泪滴
　　前调【送春】　　　　　　　　　　刘辰翁
　　送春去春去人间无路秋千外芳草连天谁遣风沙暗南浦依依甚意绪漫忆海门飞絮乱鸦过斗转城荒不见来时试灯处　春去最谁苦但箭鴈沉边梁燕无主杜鹃声里长门暮想玉树凋霜泪盘如露咸阳送客屡回顾斜日未能渡　春去尚来否正江令恨别庾信愁赋苏堤尽日风和雨叹游神故国花记前度人生流落顾孺子共夜语
　　前调　　　　　　　　　　　　施　岳
　　柳花白飞入青烟巷陌凭髙处愁锁断桥十里东风正无力西湖路咫尺犹阻仙源信息伤心事还似去年中酒恹恹度寒食　闲牎掩春寂但粉指留红茸唾凝碧歌尘不散蒙香泽念鸾孤金镜鴈空瑶瑟芳时良夜尽怨忆梦魂省难觅　鳞翼渺踪迹纵罗帊亲题锦字谁识缄情欲寄重城隔又流水斜照倦箫残笛楼台相望对暮色恨无极
　　前调　　　　　　　　　　　　彭履道
　　章台路西出重城几歩秦楼晓花气分明一霎空蒙洗髙树行人半倚户飞去黄鹂自语秋千小不系柳条惟有轻阴约飞絮　钿车暗相遇早拂拭红巾初放鹦鹉闻歌犹是淋铃处唤鸣筝掩面倚垆呼酒东风重记旧媚妩报伊共歌舞　西去屡回顾渐客舎荒凉嘶马先驻玉关万里知何许但倦拥荒泽洲难渡将军垂老望故国夜梦苦
　　前调【临川寓舎闻筝】　　　　　　　　　张　翥
　　晚风恶墙外杨花正落秋千罢人在窗犹怯春寒下帘幙多情倦绣作恰了棠棃半萼移金鴈应是自调尽寄深情与弦索　数声白翎雀又歇指多时娇甚弹错新声旧谱都忘却想红香憔悴锦书辽邈匆匆前度见约畧甚如在天角　雾阁闭银钥奈梦断行云青鸟难托三生书记情縁薄记旧家歌舞那时行乐桃枝人面问酒家负旧约
　　前调　　　　　　　　　　　　邵亨贞
　　暮天碧长是登临望极松江上云冷鴈稀立尽斜阳耿相忆凭栏起叹息人隔吴王故国年华晚烟水正深难折梅花寄寒驿　东风旧游歴记草暗书帘苔满吟屐无情征斾催离席嗟月堕寒影夜移清漏依稀曾向梦里识恍疑见顔色　空惜鬓毛白恨莫趁金鞍犹误尘迹何时弭棹蘓台侧共漉酒纱帽放歌瑶瑟春来防燕定否到旧巷陌
　　御选歴代诗余巻九十七
　　钦定四库全书
　　御选歴代诗余巻九十八目录【起一百三十二字至一百三十八字】
　　瑞龙吟
　　翁元龙
　　刘基
　　破阵乐【又一体】
　　张先
　　栁永
　　大酺
　　周邦彦
　　赵以夫
　　方千里
　　杨泽民
　　吴文英
　　陈允平
　　周密
　　刘辰翁
　　顔奎
　　浪淘沙慢【又一体】
　　周邦彦
　　瑞龙吟【又一体】
　　周邦彦
　　方千里
　　杨泽民
　　吴文英【二首】
　　陈允平
　　张翥
　　前调【又一体】
　　杨慎
　　浪淘沙慢【又一体】
　　周邦彦
　　方千里
　　杨泽民
　　吴文英
　　陈允平
　　西平乐【又一体】
　　吴文英
　　歌头
　　后唐庄宗
　　西平乐【又一体】
　　周邦彦
　　方千里
　　陈允平
　　多丽【又一体】
　　李漳


　　御选歴代诗余巻九十八目录
　　钦定四库全书
　　御选歴代诗余巻九十八【起一百三十二字至一百三十八字】
　　司经局洗马掌局事兼翰林院修撰加二级【臣】王奕清奉防校刋
　　瑞龙吟
　　【三叠一百三十二字前二叚属正平调所谓双拽头也】
　　瑞龙吟　　　　　　　　　　　翁元龙
　　清明近还是递防东风做成花信芳时一刻千金半晴半雨酹春未准　鴈横阵数字向人慵写暗云难认西园猛忆逢迎翠纨障面花间笑隐　曲径池连平砌绛裙曾与濯香湔粉无奈燕幕莺帘轻负娇俊春榆巷陌马蹋红成寸十年梦秋千吊影韤罗尘褪事往凭谁问昼长病酒添新恨烟冷斜阳暝山黛远曲曲防干凭损栁丝万尺半堤风紧
　　前调　　　　　　　　　　　　刘　基
　　秋光好无奈锦帐香消绣帏寒早钩帘人立西风送书
