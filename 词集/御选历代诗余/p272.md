<!-- { "loadSidebar": true } -->
　　徐小淑络纬吟其爲絶句也盖贤乎其爲近体也其爲乐府也盖贤乎其爲近体絶句也乃其爲长短句也盖贤乎其爲开元诸家也如中调霜天晓角爲归舟之作有云露浥芙蓉茜翠涩枯棠瓣傍疎桞西风几点行行尚缓家在碧云天半念归舟游子一片乡心撩乱对旅鴈沙汀盼杀白苹秋苑小淑善绘事此爲画中词词中画吾不能辨【董斯张】
　　呉江叶仲韶之配沈宜修字宛君一女名纨纨字昭齐有愁言集一女名小鸾字琼章有返生香集宛君浣溪沙云淡薄轻阴拾翠天细腰柔似栁飞緜吹箫闲向画屏前诗句半縁芳草断鸟啼多爲杏花残夜寒红露湿秋千纨纨浣溪沙云几日轻寒嬾上楼重帘低控小银钩东风深锁一牕幽昼永半消春寂寂梦残独语思悠悠近来长自只知愁小鸾南柯子云门掩瑶琴静牕消画巻闲半庭香雾绕防干一带淡烟红树隔楼看云散青天痩风来翠袖寒嫦娥睂又小檀弯照得满堦花影只难攀虞美人云深深一点红光小薄缕微烟袅锦屏斜背汉宫中曽照阿娇金屋泪痕浓朦胧穗落轻烟散顾影浑无伴怆然午夜漫凝思恰似去年秋夜雨牕时塡词甚富尽称令晖道韫萃于一门惜乎天靳之以年也【午梦堂集】
　　王修微初爲青楼后爲黄冠词集甚富皆言情之作多有俳调其懐谭友夏如梦令云月到闲庭如昼修竹长廊依旧对影黯无言欲道别来清痩春骤春骤风底落红僝僽【竹牕词选】
　　庐州少妇张嫺倩作子夜歌云落花风卷愁难歇枝头燕翦裁桃叶花气沁兰香游丝挂緑牕蕉青鸾翅影草碧龙须冷无语倚瑶琴闲花在胆瓶虽緑牕自怨不失贞静【伊人思】
　　张倩倩沈宛君之姑之女归宛君弟君庸宛君季女琼章儿时寄养舅家以倩倩为母倩倩工诗词作即弃去琼记忆其数首琼章亡宛君悼其女追懐倩倩为之作传并录琼章所记诗词附传中有寒夜懐君庸蝶恋花云漠漠轻隂笼竹院细雨无情泪湿霜花面试问寸肠何様断残红碎緑西风片千徧相思才夜半又聴楼前叫过伤心鴈不恨天涯人去逺三生縁薄吹箫伴【午梦堂集】洪武中呉江沈韶游襄汉归舟次九江登琵琶亭月下髣髴闻歌声明日复往徙倚亭中一丽人冉冉来二小姬前导韶拜问之曰汉主陈友谅之婕妤郑婉娥也年二十而死殡此亭旁二侍女一名钿蝉一名金鴈皆当时殉葬者命取酒共饮歌念奴娇一阕曰即昨夕郎所闻也词云离离禾黍叹江山依旧英雄尘土石马铜驼荆棘里阅徧防畨寒暑剑防灰飞旌旗鸟散底处寻楼橹喑哑叱诧只今犹説西楚憔悴玉帐虞兮灯前掩面双泪飞红雨凤辇羊车行不返九曲愁肠漫苦梅瓣凝妆杨花翻雪回首成终古翠螺青黛绛仙慵画睂妩又口占一律赠韶云凤防龙舟事已空银屏金屋梦魂中黄芦晩日烘残垒碧草寒烟锁故宫隧道鱼灯油欲烬妆台鸾镜匣长封凭君莫话兴亡事泪湿胭脂损旧容与韶谈元末羣雄兴废及伪汉宫中事歴歴如见临别以金条脱为赠同游梁生作琵琶佳遇歌【乐府纪闻】
　　尝论前代诸词家文成之于元献犹兰亭之似梓泽也新都之于庐陵犹治之似伯玉也琅琊之于睂山犹小令之似大令也公谨之于幼安犹宣武之似司空也逮黄门舎人之于屯田待制直如曹刘之与苏李遂觉后来益工世有解人应不河汉斯言【词衷】
　　周东迁三百篇音节始废至汉而乐府出乐府不能代民风而歌谣出六朝至唐乐府又不胜诘屈而近体出五代至宋近体又不胜方板而诗余出唐之诗宋之词甫脱頴而已徧传歌工之口元世犹然今则尽废矣观唐以后诗之腐澁反不如词之清新使人怡然适性是不独天资之髙下学力之浅深各殊要亦气运人心有日新而不能已者故诗至于余而诗亡诗至于余而诗复存也【词统序略】













　　御选歴代诗余巻一百二十
