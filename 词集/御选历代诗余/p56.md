<!-- { "loadSidebar": true } -->
　　残雪犹余逺岭晩烟半隐寒林溶溶春涨緑波深时有渔人钓艇　倚岸野梅坠粉蘸溪官柳揺金凭阑凝伫酒初醒料得谁知此景
　　前调　　　　　　　　　　　　沈端节
　　一枕香消瑞脑十年漂泊江湖空余清梦绕原庐记得林间风度　锦绣谷中旧客襟怀未肯全疎从今不要别人扶醉拥紫云归去
　　前调【蓬莱阁看桂】　　　　　　　　　吴文英
　　清梦重游天上古香吹下云头箫声三十六宫愁髙处花惊风骤　客路羁情不断阑干晩色初收千山浓緑未成秋谁见月中人痩
　　前调　　　　　　　　　　　　呉文英
　　江上桃花流水天涯芳草青山楼台春锁碧云湾都入行人望眼　一镜平波鸥去千林落日鸦还天风袅袅送轻帆蓦过星槎银汉
　　前调【丙午冬至】　　　　　　　　　　呉文英
　　添线绣牀人倦翻香罗幙烟斜五更箫鼓贵人家门外晓寒嘶马　防压半檐朝雪镜开千靥春霞小帘沽酒醉梅花梦到林逋山下
　　前调【春晴】　　　　　　　　　　周　密
　　波影暖浮玉甃柳阴深锁金铺缃桃花褪燕调雏又是一番春暮　碧柱情深凤怨云屏梦浅莺呼绣牎人倦冷熏炉帘影揺揺亭午
　　前调【酴醿阁】　　　　　　　　　　周　密
　　花气半侵云阁柳阴近隔春城画防明月按瑶筝醉倚满身花影　翠格素虬晴雪锦笼紫凤香云东风吹玉满闲庭二十四帘春静
　　前调【拟花翁】　　　　　　　　　　周　密
　　情缕红丝冉冉啼花碧袖荧荧迷香双蝶下庭心一桁愔愔帘影　北里红红短梦东风雁雁前尘称销不过牡丹情中半伤春酒病
　　前调【为赵元父赋雪梅图】　　　　　　　　王沂孙
　　褪粉轻盈琼靥防香重叠冰绡数枝谁带玉痕描夜夜东风不扫　溪上横斜影淡梦中落莫魂消峭寒未肯放春娇素被独眠清晓
　　前调　　　　　　　　　　　　张　炎
　　花气烘人尚暖珠光出海犹寒如今贺老见应难解道江南肠断　漫击铜壶浩叹空存锦瑟谁弹庄生蝴蝶梦春还帘外一声莺唤
　　前调【题墨水仙二首】　　　　　　　　　张　炎
　　缥缈波明洛浦依稀玉立湘皋独将兰蕙入离骚不识山中瑶草　月照英翘楚楚江空醉魄陶陶犹疑顔色尚清髙一笑出门春老
　　前调　　　　　　　　　　　　张　炎
　　落落竒葩未吐离离瑶草偏幽蓬山元自不知秋却笑人间春痩　潇洒寒冰麈尾玲珑润玉搔头半牎晴日水痕收不怕杜鹃啼后
　　前调　　　　　　　　　　　　石孝友
　　脉脉无端心事厌厌不奈春酲越罗衫薄峭寒轻试问几番花信　万防风头柳絮数声柳外啼莺斜阳还傍小牎明门掩黄昏人静
　　前调　　　　　　　　　　　　张景臣
　　四壁空围恨玉十香浅捻啼绡殷云度雨井桐凋雁雁无书又到　别后钗分燕尾病余镜减鸾腰蛮江豆防影连梢不道参横易晓
　　前调　　　　　　　　　　　　曽　揆
　　櫩雨轻敲夜夜墙云低度朝朝日长天气已无聊何况洞房人悄　睂共新荷不展心随垂柳频揺午眠仿佛见金翘惊觉数声啼鸟
　　前调　　　　　　　　　　　　何梦桂
　　犹记春风庭院柳阴深锁帘帷东君去后雨丝丝空认紫骝嘶处　梦断箫台无据十年往事休追忽然拈起旧来书依旧长亭双泪
　　前调　　　　　　　　　　　　陈逢辰
　　杨柳雪融滞雨酴醿玉软欺风飞英簌簌扣雕栊残蝶归来粉重　罨画扇题尘掩绣花纱带寒笼送春先自费啼红更结疎云秋梦
　　前调【延祥观拒霜拟稼轩】　　　　　　　　陈逢辰
　　緑绮紫丝歩障红鸾彩凤仙城谁将三十六陂春换得两堤秋锦　眼缬醉迷朱碧笔花俊赏丹青斜阳展尽赵昌屏羞煞舞鸾妆镜
　　前调　　　　　　　　　　　　无名氏
　　记得洛阳话别十年社燕秋鸿今朝相遇暮云东坐对旗亭説梦　破帽手遮斜日练衣袖巻寒风芦花江上两山翁消得几番相送
　　前调【灯花　　　　　　　　宋媛】曹希蕴
　　零落不因春雨吹嘘何假东风纱牎一防自然红费尽工夫怎种　有艳难寻腻粉无香不惹游蜂更防人静画堂中相伴玉人春梦
　　前调　　　　　　　　　　　　韩　玉
　　捍拨声传酒緑蔷薇面衬宫黄娇波斜入鬓云长睂与春山一样　潇洒不禁疎痩低回犹似思量桃花棃叶晩阴凉说与三年梦想
　　前调【秋霁登髙】　　　　　　　　　　段克已
　　人与寒林共痩山和老眼俱青琤然一叶不须惊叶本无心入听　气爽云天改色潦收烟水无声夕阳洲外片禽鸣涵泳一江秋影
　　前调【九江送刘牧之】　　　　　　　　　白　朴
　　我自纫兰为佩君方剖竹分符才情风调有谁如彷佛三生小杜　置酒昔登岘首题诗今对匡庐青衫恨不到西湖共湿黄梅细雨
　　前调　　　　　　　　　　　　蒲道源
　　堤柳风前影痩池荷雨后香残髙秋物色已防落日孤烟微暗　平野大家徐歩此身赢得长闲路逢俗子笑相看道我为欢冷淡
　　前调【山亭留饮】　　　　　　　　　　刘　因
　　看竹何须问主寻村遥认松萝小车到处是行窝门外云山属我　张叟腊醅藏久王家红药开多相留一醉意如何老子掀髯曰可
　　前调　　　　　　　　　　　　刘　诜
　　偏是一春憔悴被人闲赋阳台扇遮微雨傍墙回花信余寒柳外　绣果未成双荔打鸦摘尽新梅暗沾蝴蝶却飞来睡起斜阳犹在
　　前调　　　　　　　　　　　　王　行
　　向暖渐生慵思寻春似减秋忺酒怀诗兴总恹恹只有看山不厌　薄晩正须凭槛新晴镇日钩帘几多浓翠晓来添説与白云休占
　　前调　　　　　　　　　　　　刘　基
　　红叶无风自落黄花过雨犹香牀头尘瓮耻空觞添了愁城万丈　阅世身如萍梗怀人梦绕潇湘应知此恨不寻常岂在睂间目上
　　前调【赠别】　　　　　　　　　　张大烈
　　柳折河桥赠别朝朝眼望飞鸿行云流水各西东镜欲圆时如梦　孤影嬾烘红日寒衾怯骤金风怎如梢妪伴舟翁免得往来迎送
　　前调【秋兴】　　　　　　　　　　程　馟
　　尽日荷锄治圃有时捉杖寻泉山翁招我坐桥边笑指菊花开徧　隔岸重重竹树近溪防防潭烟滩头流下小鱼船转过芦花不见
　　前调【秋泛】　　　　　　　　　　呉　桢
　　极目烟波渺渺停舟新林家家橹声咿轧战风鸦寂寞寒潮西下　呼我扫愁红友看残篱畔黄花人生适意不须他竹屋蓬牎聊且
　　前调　　　　　　　　　　【明媛】端淑卿
　　帘外纷纷风絮金钩双控频敲银釭明灭麝烟消罗帐梦魂缥缈　梅竹一枝相寄长途驿使虚劳寂寥更漏夜迢迢辗转不知天晓
　　前调【又一体】　　　　　　　　　　黄庭坚
　　断送一生惟有破除万事无过逺山横黛蘸秋波不饮傍人笑我　花病等闲痩损春愁没处遮拦杯行到手莫留残不道月斜人散
　　前调【青梅枝上晩花】　　　　　　　　　吴文英
　　枝袅一痕雪在叶藏几豆春浓玉奴最晩嫁东风来结棃花幽梦　香力添熏罗被痩肌犹怯冰绡緑阴青子老溪桥羞见东邻娇小
　　前调【又一体】　　　　　　　　　　程　垓
　　墙外雨肥梅子堦前水绕荷花阴阴庭戸薫风满冰纹簟怯菱芽　春尽难凭燕语日长惟有蜂衙沉香火冷珠帘暮个人在碧牎纱

　　御选歴代诗余巻二十一
　　钦定四库全书
　　御选厯代诗余巻二十二目録【五十字】
　　应天长【又一体】
　　韦庄【二首】
　　牛峤
　　毛幵
　　前调【又一体】
　　牛峤
　　毛文锡
　　留春令
　　晏几道【三首】
　　髙观国【三首】
　　史达祖
　　前调【又一体】
　　李之仪
　　燕归梁【又一体】
　　栁永
　　前调【又一体】
　　吴文英
　　太常引【又一体】
　　辛弃疾【二首】
　　髙观国
　　韩淲
　　沈瑞节
　　韩玉【二首】
　　惜春令
　　杜安世
　　前调【又一体】
　　杜安世
　　眼儿媚【又一体】
　　林少瞻
　　赵君举
　　月中行【又一体】
　　周邦彦
　　吴文英
　　杨慎
　　满宫花
　　许棐
　　杨宛
　　上行杯【又一体】
　　冯延巳
　　张先【三首】
　　望汉月
　　晏殊
　　前调【又一体】
　　欧阳修
　　前调【又一体】
　　栁永
　　盐角儿
　　晁补之
　　冯鼎位
　　沙塞子【又一体】
　　周紫芝
　　鳯来朝
　　周邦彦
　　胡练【又一体】
　　杜安世
　　忆故人
　　王诜
　　怨三三
　　李之仪
　　归田乐
　　晁补之
　　前调【又一体】
　　蔡伸
　　凉州令
　　晏几道
　　庆金枝
　　张先
　　南歌子【又一体】
　　张大烈
　　极相思【又一体】
　　吴子孝
　　醉花间【又一体】
　　冯延巳【三首】
　　城头月
　　无名氏
　　一落索【又一体】
　　黄庭坚
　　四犯令
　　侯寘
　　李处全
　　珍珠令
　　张炎
　　桂华明
　　关注
　　醉太平
　　明宣宗
　　促拍采桑子
　　朱敦儒
　　孤馆深沈
　　权无染
　　渔歌子【又一体】
　　顾敻
　　魏承班
　　李珣【四首】
　　前调【又一体】
　　孙光宪【二首】
　　少年游【又一体】
　　晏殊【二首】
　　欧阳修
　　张先【三首】
　　栁永【二首】
　　晁补之
　　毛滂
　　周邦彦【三首】
　　晁端礼
　　赵师侠【二首】
　　方千里【二首】
　　蒋捷【二首】
　　陈允平【三首】
　　赵孟頫
　　吴元可
　　萨都拉
　　杨慎
　　吴子孝
　　张大烈
　　前调【又一体】
　　张耒
　　向子諲

　　御选厯代诗余巻二十二目録
　　钦定四库全书
　　御选厯代诗余巻二十二【五十字】
　　司经局洗马掌局事兼翰林院修撰加二级【臣】王奕清奉防校刋
　　应天长
　　【又一体双调五十字】
　　应天长　　　　　　　　　　　韦　庄
　　緑槐隂里黄莺语深院无人春昼午画帘垂金凤舞寂寞绣屏香一缕　碧天云无定处空有梦魂来去夜夜緑牎风雨断肠君信否
　　前调　　　　　　　　　　　　韦　庄
　　别来半嵗音书絶一寸离肠千万结难相见易相别又是玉楼花似雪　暗相思无处説惆怅夜来烟月想得此时情切泪沾红袖黦
　　前调　　　　　　　　　　　　牛　峤
　　双睂淡薄藏心事清夜背灯娇又醉玉钗横山枕腻寳
　　帐鸳鸯春睡美　别经时无限意虚道相思憔悴莫信防牋书里赚人肠断字
　　前调　　　　　　　　　　　　毛　幵
　　曲阑十二闲亭沼履迹双沈人悄悄被池寒香烬小梦短女墙莺唤晓　栁枝风轻嫋嫋门外落花多少日日离愁萦绕不知春过了
　　前调【又一体】　　　　　　　　　　牛　峤
