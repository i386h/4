<!-- { "loadSidebar": true } -->
　　闻君见影已堪怜短因縁偶同筵相见无言分散倍依然做梦杨花随去也妆阁下绣牀前　觉来离绪意緜緜写蛮牋倩谁传鱼雁悠悠门外水如天欲上西楼还不忍难着眼望秋千
　　前调　　　　　　　　　　　　王安中
　　荷花遮水水澷溪栁低垂乱蝉嘶舍辔何妨临水照征衣一扇香风揺不尽人念逺意凄迷　骑鲸仙子已相知数归期赋新诗更想翟公门外雀罗稀陶令此襟尘防许聊欲向北窓披
　　前调　　　　　　　　　　　　叶梦得
　　碧潭浮影蘸红旂日初迟漾晴漪我欲寻芳先遣报春知尽放百花连夜发休更待晓风吹　满防尊酒弄繁枝与佳期伴羣嬉犹有邦人争唱醉翁词应笑今年狂太守能痛饮似当时
　　前调【大雪与客登极目亭】　　　　　　　　叶梦得
　　蹁跹飞舞半空来晓风催巧萦廻野旷天遥回望兴悠哉欲问玉京知逺近试携手上髙台　云涛无际巻崔嵬敛浮埃照琼瑰防缀林花真个是多才说与化工留妙手休尽放一时开
　　前调　　　　　　　　　　　　叶梦得
　　芙蓉开过雨初晴曲池平画桥横耿耿银河遥下蘸空眀一舸吴淞归未得聊共住小蓬瀛　问君何事引前旌趣归程背髙城鱼鸟三年谁道总无情试遣他年歌此曲应尚记别时声
　　前调【登小吴台小饮】　　　　　　　　　叶梦得
　　生涯何有但青山小溪湾转潺湲投老归来终寄此山间茆舍半欹风雨横荒径晚乱榛菅　强扶衰病上巉颠水云间伴跻攀湖海苍茫千里在吴闗漫有一杯聊自醉休更问鬓毛斑
　　前调【上元】　　　　　　　　　　叶梦得
　　甘泉祠殿汉离宫五云中渺难穷永漏通宵壶矢转金铜曾从钧天知帝所孤鹤老寄辽东　强扶衰病歩龙钟雪花蒙打牎风一防青灯惆怅伴南宫惟有使君同此恨丹凤口水云重
　　前调　　　　　　　　　　　　赵长卿
　　小溪清浅照孤芳蕊珠娘暗传香春染粉容清丽傅宫妆金缕翠蝉曾记得花宻宻过雕墙　而今冷落水云乡念平康转情伤梦断巫云空恨楚襄王冰雪肌肤消痩损愁满地对斜阳
　　前调【梅】　　　　　　　　　　　赵长卿
　　年年长见傲寒林压羣英有余清曾被芳心红日恼诗情玉质暗香无限意偏婉娩尽轻盈　今年潇洒照岐亭更芳馨也峥嵘无奈多情终是惜飘零谁与东君收拾取恰风雨挫瑶琼
　　前调【夜凉对景】　　　　　　　　　　赵长卿
　　防云飞尽楚天空碧溶溶一帘风吹起荷花香雾喷人浓眀月凄凉多少恨恨难许我情钟　相思魂梦防时穷洞房中忆从容须信别来应也敛眉峰好景良宵添怅望无计与一尊同
　　前调　　　　　　　　　　　　张元干
　　梦中北去又南来饱风埃鬓华衰浮水飞蓬踪迹为谁催自笑自悲还自语一杯酒鼻如雷　晓舆行处觉春回屑琼瑰糁莓苔病眼冲寒欲闭又还开水近人家篱落畔遥认得一枝梅
　　前调　　　　　　　　　　　　康与之
　　南溪二月雨初晴四郊眀暖风轻一雨一风铺地落红英枝上流莺啼劝我春欲去且留春　登临行乐慰闲情过长亭暮潮平四面青芜中是越王城信马行吟归路晚山簇簇栁隂隂
　　前调　　　　　　　　　　　　辛弃疾
　　賸云残日弄隂晴晚山明小溪横枝上绵蛮休作断肠声但是青山山下路青到处总堪行　当年防笔赋芜城忆平生若为情试把灵槎归路问君平花底夜深寒较甚须却玉山倾
　　前调【用前韵】　　　　　　　　　　辛弃疾
　　棃花着雨晚来晴月胧眀泪纵横绣阁香浓深锁鳯箫声未必人知春意思还独自绕花行　酒兵昨夜压愁城太狂生转闗情写尽胸中磈磊未全平却与平章珠玉价看醉里锦囊倾
　　前调　　　　　　　　　　　　辛弃疾
　　玉箫声逺忆骖鸾防悲欢带罗寛且对花前痛饮莫留残归去小窓眀月在云一缕玉千竿　吴霜应防髩云斑绮牀闲梦连环说与东风归兴有无间芳草姑苏台下路和泪看小屏山
　　前调　　　　　　　　　　　　辛弃疾
　　梅梅栁栁鬬纎秾乱山中为谁容试着春衫依旧怯东风何处踏青人未去呼女伴认骄骢　儿家门户防重重记相逢画楼东眀日重来风雨暗残红可惜行云春不管裙带褪鬓云防
　　前调【博山道中书王氏壁】　　　　　　　　辛弃疾
　　一川松竹任横斜有人家被云遮雪后踈梅时见两三花比着桃源溪上路风景好不争些　旗亭有酒径须賖晚寒咱怎禁他醉里匆匆归骑自随车白髪苍头吾老矣只此地是生涯
　　前调【闻蝉蛙戏作】　　　　　　　　　辛弃疾
　　簟铺湘竹帐笼纱醉眠些梦天涯一枕惊回水防沸鸣蛙借问喧天成鼓吹良自苦为官耶　心空喧静不争多病维摩意云何埽地焚香且看散天花斜日緑隂枝上噪还又问是蝉麽
　　前调【送元济之归豫章】　　　　　　　　辛弃疾
　　乱云扰扰水潺潺笑溪山防时闲更觉桃源人去隔仙凡万壑千岩楼外雪琼作树玉为防　倦防回首且加餐短篷寒画图间见说娇颦拥髻待君看二月东湖湖上路官栁嫩野梅残
　　前调【赋梅寄余叔良】　　　　　　　　　辛弃疾
　　暗香横路雪垂垂晚风吹晓风吹花意争春先出嵗寒枝毕竟一年春事了縁太早却成迟　未应全是雪霜姿欲开时未开时粉面朱唇一半防胭脂醉里谤花花莫恨浑冷淡有谁知
　　前调　　　　　　　　　　　　曹　冠
　　雨余干鹊报新晴晓风清听莺声飞盖南园逰赏赋闲情麦陇黄云堆万顷收刈处有人耕　淙琤潄玉涧泉鸣翠峰横碧云凝罨画园林缣素写难成卢橘杨梅时正熟随处赏饮班荆
　　前调【盆梅】　　　　　　　　　　吕胜已
　　年年腊后见冰姑玉肌肤防琼酥不老花容经嵗转敷腴向背稀稠如画里眀月下影踈踈　江南有客问征途寄音书定来无且傍盆池巧石倚浮圗静对北山林防士装点就小西湖
　　前调　　　　　　　　　　　　吕胜已
　　一钩新月下庭西绣帘低漏声迟小宴幽欢依约似当时娇盼注人都不语睂黛蹙髩云欹　绿槐隂下玉骢嘶苦相催醉中归可惜眀朝秋色满东篱祗恐又成轻别也情脉脉恨凄凄
　　前调【夏夜观月】　　　　　　　　　　张　镃
　　飞来冰雪冷无声可中亭骨毛清卧看东南和露两三星蓦地神逰天上去呼彩鳯驾云軿　望舒宫殿玉峥嵘桂千层寳香凝捣药仙童邀我论长生一笑归来人未睡花影送上窓櫺
　　前调　　　　　　　　　　　　刘　儗
　　东风吹梦落巫山整云鬟却霜纨雪貌冰肤曾共控双鸾吹罢玉箫香雾湿残月堕乱峰寒　解珰回首忆前欢见无縁恨无端憔悴萧郎赢得带围宽红叶不传天上信空流水到人间
　　前调　　　　　　　　　　　　刘光祖
　　十分雪意却成霜暮云黄月微茫只有梅花依旧吐幽芳还喜无邉春信漏踈影下觅浮香　才清端是紫薇郎别鹓行忆宫墙夜半胡为人与月交相君合召归吾老矣月随去照西廊
　　前调【晚泊分水】　　　　　　　　　　黄　铢
　　秋风嫋嫋夕阳红晚烟浓暮云重万疉青山山外呌归鸿独上髙楼三百尺凭玉楯睇层空　人间日日去匆匆碧梧桐又西风北去南来消尽几英雄掷下玉尊天外去多少事不言中
　　前调【灯夕】　　　　　　　　　　毛　幵
　　神仙楼观梵王宫月当中望难穷坐听三通谯鼓报铜龙还忆当年京辇旧车马防五门东　华堂歌舞间星钟夕香蒙度花风翠袖传杯争劝紫髯翁归去不堪春梦断烟雨晓乱山重
　　前调　　　　　　　　　　　　毛　幵
　　倚墙髙树落惊禽小牎深夜沈沈酒醒灯昏人静更愁霖惆怅行云留不住防手处却分襟　悠悠风月两闗心拥孤衾恨难禁何况一春憔悴到如今最苦清宵无寐极想梦见也难寻
　　前调　　　　　　　　　　　　卢祖皋
　　画楼帘幙卷新晴掩银屏晓寒轻坠粉飘香日日唤愁生暗数十年湖上路能几度着娉娉　年华空自感飘零拥春酲对谁醒天阔云闲无处覔箫声载酒买花年少事浑不似旧心情
　　前调　　　　　　　　　　　　韩　淲
　　天孙应为织云裳试宫妆问刘郎湖上波寒依旧逺山苍自是老来心事嬾空落拓少年塲　挥毫闲与试端相记严杨陋苏张兴到一杯微醉亦成章回首片帆西去也何日更共清狂
　　前调　　　　　　　　　　　　韩　淲
　　雪消霜入小溪舟试浮游上山头薄薄寒烟依旧未全收问到梅花开也未吟不尽一春愁　襟懐如此老还休懒凝眸转深幽诗罢一眉新月又如钩腊后春前村意逺回棹稳水西流
　　前调　　　　　　　　　　　　汪　莘
　　鹧鸪声里别江东緑隂中夕阳红一防离愁相对景重重目断大罗天上客朝玉帝把芙蓉　紫阳山下偶相逢醉金钟跨苍龙归去故山犹带白云封洞口桃花如恨我飘满地任春风
　　前调　　　　　　　　　　　　方　岳
　　牎绡深隐防芳尘翠眉颦越精神几雨几晴做得这些春切莫近前轻着语题品错怕渠嗔　碧壶谁贮玉粼粼醉香茵晚风频吹得酒痕如洗一畨新只恨谪仙浑懒却辜负那倚防人
　　前调【发金陵】　　　　　　　　　　方　岳
　　梅花吹梦过溪桥路迢迢雪初消似恁天寒诗痩想无聊聴得草堂人有语能防日是生朝　乱云深处洗山瓢鬓萧萧酒红潮回首六朝南北黯魂消纵使钟山青眼在不似我侣渔樵
　　前调　　　　　　　　　　　　吴文英
　　翠纱笼袖映红霏冷香飞洗凝脂睡足娇多还是夜深宜翻怕廻廊花有影移烛暗放帘垂　尊前不按驻云词料花枝妬蛾眉丁嘱东风莫送片红飞春重锦堂人尽醉和晓月带花归
　　前调【送桂花吴宪时将赴阙】　　　　　　　吴文英
　　天街如水翠尘空建章宫月眀中人未归来玉树起秋风寳粟万钉花露重催赐带过垂虹　夜凉沉水绣帘栊酒香浓雾蒙蒙钗列吴娃腰袅带金虫三十六宫蟾观冷留不住佩丁东
　　前调【荷塘小隐赏桂】　　　　　　　　　吴文英
　　西风来晚桂开迟月宫移到东篱簌簌惊尘吹下半冰规拟唤阿娇来小隐金屋厎乱香飞　重阳还是隔年期蝶相思客情知吴水吴烟愁里更多诗一夜看承应未别秋好处雁来时
　　前调【送翁五峯自审江还都】　　　　　　　吴文英
　　西风一叶送行舟浅迟留檥汀洲新浴红衣緑水带香流应是离宫城外晚人竚立小帘钩　新归重省别来愁黛眉头半痕秋天上人间斜月绣鍼楼湘浪莫迷花蝶梦江上约负轻鸥
　　前调【洛北碧沼小庵】　　　　　　　　　吴文英
　　长安门外小林丘碧湖秋浴轻鸥不放啼红流水透宫沟时有晴空云过影华镜里翳鱼逰　绮罗尘满九街头晚香楼夕阳收波面琴髙仙子驾黄蚪清磬数声人定了池上月照虚舟
　　前调【春雨上麓翁】　　　　　　　　　吴文英
　　一声玉磬下星坛歩虚防露华寒平晓阿香油壁碾青鸾应是老鳞眠不得云炮落海潮翻　身闲犹耿寸心丹炷炉烟暗祈年随处蛙声鼓吹稻花田秋水一池莲叶晚吟喜雨拍阑干
　　前调　　　　　　　　　　　　陈允平
