<!-- { "loadSidebar": true } -->
　　为爱梅花如粉面天与工夫不似人间见几度拈来亲比看工夫却是花枝浅　见得归来临几砚尽日相看黙黙情无限更不齅时须百徧分明销得人肠断
　　前调　　　　　　　　　　　　贺　铸
　　桃叶园林风日好曲迳珍丛处处闻啼鸟翠珥金丸委芳草韤罗尘动香裙埽　片帆乗兴来须早每话长安引领犹西笑离索年多故人少江南有鴈无书到
　　前调　　　　　　　　　　　　贺　铸
　　排办张灯春事早十二都门物色宜新晓金犊车轻玊騘小拂头杨栁穿驰道　莼羮鲈鲙非吾好去国讴吟半落江南调满眼青山恨西照长安不见令人老
　　前调　　　　　　　　　　　　贺　铸
　　睡鸭炉寒熏麝煎寂寂歌梁无计留归燕十二曲栏闲倚徧一杯长待何人劝　不识当年桃叶面吟咏佳词想像犹曽见两桨往东风与便潮平月上江如练
　　前调　　　　　　　　　　　　贺　铸
　　小院朱扉开一扇内様新妆镜里分明见眉晕半深唇注浅朶云冠子偏宜面　被掩芙蓉熏麝煎帘影沉沉只有双飞燕心事向人犹腼腆强来牕下寻红线
　　前调【听周生鼔琵琶】　　　　　　　　　毛　滂
　　闻説君家传窈窕秀色天真更夺丹青妙细意端相都总好春愁春媚生颦笑　璚玊风前金鳯小那事殷勤总托琵琶道十二峰云遮醉倒华灯翠帐花相照
　　前调【秋晩东归留吴甚久】　　　　　　　　毛　滂
　　江接寒溪家巳近想见秋来松菊荒三径自送吴山秋色尽星星却入双蓬鬓　鳬短鹤长真个定勋业来迟不用频看镜嬾出问人人不问绿尊倒尽横书枕
　　前调【寒秀亭梅】　　　　　　　　　　毛　滂
　　相见江南情不少尔许多时怪得无消耗澹日暖云勾引到阑干寂寞怜春小　宫面可忺匀画了粉痩酥寒一段天真好唤起玊儿娇睡觉半山残月南枝晓
　　前调【寒食】　　　　　　　　　　毛　滂
　　红杏梢头寒食雨燕子泥新不住飞来去行傍栁阴闻好语莺儿穿过黄金缕　桑落酒寒杯嬾举总被多情做的无情绪春过二分能几许银台新火重帘暮
　　前调【东堂手栽牡丹见花】　　　　　　　　毛　滂
　　三叠阑干铺碧甃小雨新晴才过清明后初见花王披衮绣娇云瑞日明春昼　彩女朝真天质秀寳髻微偏风卷霞衣皱莫道东君情最厚韶光半在东堂手
　　前调【春夜不寐】　　　　　　　　　　毛　滂
　　红影斑斑吹锦片露叶烟梢寒月娟娟满更起绕庭行百徧无人只有栖莺见　觅个薄情心对换愁绪偏长不信春宵短正是碧云音信断半衾犹頼香熏暖
　　前调【和孙使君】　　　　　　　　　　毛　滂
　　城上春云低阁雨渐觉春随一片花飞去素颈圆吭莺燕语不妨缓缓歌金缕　堕纪頺纲公已举但见清风萧瑟随谈麈借防假饶天不许未须忙遣韶华暮
　　前调【敧枕】　　　　　　　　　　毛　滂
　　不雨不晴秋气味酒病秋怀不做惺忪地初换夹衣围翠被蔷薇水润衙香腻　旋折秋英餐露蕊金缕虬团更试帘泉水幽梦不来寻小睡无言划尽屏山翠
　　前调　　　　　　　　　　　　杜安世
　　整顿云鬟初睡起庭院无风尽日帘垂地书阁巢新燕声喜杨花狂散无拘系　近来早是添憔悴金缕衣寛赛过宫腰细冉冉光隂似流水春残莺老人千里
　　前调　　　　　　　　　　　　杜安世
　　池上新秋帘幙卷菡萏娇红镜里西施面衰柳揺风尚柔软眠沙鸂鶒临清浅　新翻归翅云间燕满地槐花尽日蝉声乱独倚阑干暮山逺一塲寂寞无人见
　　前调　　　　　　　　　　　　杜安世
　　篱落繁枝千万片犹自多情似雪随风转昨夜笙歌容易散酒醒添得愁无限　楼上春云山四面过尽征鸿暮景烟深浅一晌凭阑人未见红绡掩泪思量徧
　　前调　　　　　　　　　　　　杜安世
　　惆怅留春留不住欲到清和背我堂堂去飞絮落花和细雨凄凉庭院流莺度　更被闲愁相赚误梦断髙唐回首桃源路一晌沈吟无意绪分明往事今何处
　　前调　　　　　　　　　　　　王　诜
　　钟送黄昏鸡报晓昏晓相催世事何时了万苦千愁人自老春来依旧生芳草　忙处人多闲处少闲处光阴几个人知道独上髙楼云杳杳天涯一防青山小
　　前调【赋梅别公度】　　　　　　　　　舒　亶
　　雪后江城红日晚暖入香梢渐觉珑满髣髴临风妆半面水晶斜卷谁庭院　折向尊前君细看便是江南寄我人还逺手把北枝多少怨小楼横笛吹肠断
　　前调　　　　　　　　　　　　舒　亶
　　深炷熏炉扄小院手撚黄花尚觉金犹浅回首画堂双语燕无情渐渐看人逺　相见争如初不见短鬓潘郎陡觉年华换最是西风吹不断心头往事歌中怨
　　前调　　　　　　　　　　　　赵令畤
　　欲减罗衣寒未去不卷珠帘人在深深处残杏枝头花几许啼红止恨清明雨　尽日水沉香一缕宿酒醒迟恼破春情绪飞燕又将归信误小屏风上西江路
　　前调【足司马才仲梦中词】　　　　　　　　秦　觏
　　妾本钱塘江上住花落花开不管流年度燕子衔将春色去纱牕几阵黄梅雨　斜插犀梳云半吐檀板轻敲唱彻黄金缕梦断彩云无觅处夜凉明月生南浦
　　前调【和王防访】　　　　　　　　　　葛胜仲
　　风过涟漪纹縠细十指香檀惊破交禽睡野蔌溪毛真易致风流未减兰亭防　击汰千艘供洛禊映水垂杨万缕拖浓翠小海一声波上戏殷勤留客千金意
　　前调【照花】　　　　　　　　　　葛胜仲
　　二月春游须烂漫秉烛看花只为晨曦短髙举蜡薪通夕看红光万丈腾天半　寄语平时游冶伴不负分隂胜事输今段灯火休催归小院殷勤更照桃花面
　　前调　　　　　　　　　　　　葛胜仲
　　巳过春分春欲去千炬花间作意留春住一曲清歌无误顾绕梁余韵归何处　尽日劝春春不语红气蒸霞且看桃千树才子霏谭更五鼔剰看走笔挥风雨
　　前调　　　　　　　　　　　　周紫芝
　　天意才晴风又雨催得风前日日吹轻絮燕子不飞莺不语满庭芳草空无数　春去可堪人也去枝上残红不忍擡头覰假使留春春肯住唤谁相伴春同处
　　前调　　　　　　　　　　　　谢　逸
　　豆蔻梢头春色浅新试纱衣拂袖东风软红日三竿帘幙卷画楼影里双飞燕　拢鬓歩揺青玊碾缺样花枝叶叶蜂儿颤独倚阑干凝望逺一川烟草平如翦
　　前调【柳五首】　　　　　　　　　　周邦彦
　　爱日轻明新雪后柳眼星星渐欲穿牕牖不待长亭倾别酒一枝巳入骚人手　浅浅柔黄轻蜡透过尽冰霜便与春争秀强对青铜簪白首老来风味难依旧
　　前调　　　　　　　　　　　　周邦彦
　　桃萼新香梅落后叶暗藏鸦冉冉垂亭牖舞困低迷如着酒乱丝偏近游人手　雨过朦胧斜日透客舎青青特地添明秀莫话扬鞭回别首渭城荒逺无交旧
　　前调　　　　　　　　　　　　周邦彦
　　小阁阴阴人寂后翠幙褰风烛影揺踈牖夜半霜寒初索酒金刀正在柔荑手　粉薄丝轻光欲透小叶尖新未放双眉秀记得长条垂鹢首别离情味还依旧
　　前调　　　　　　　　　　　　周邦彦
　　蠢蠢黄金初脱后暖日飞緜取次黏牕牖不见长条低拂酒赠行应巳输先手　莺掷金梭飞不透小榭危楼处处添竒秀何日隋堤萦马首路长人倦空思旧
　　前调　　　　　　　　　　　　周邦彦
　　晚歩芳塘新霁后春意潜来迤逦通牕牖午睡渐多浓似酒韶华已入东君手　嫩绿轻黄成染透烛下工夫漏泄章台秀拟插芳条须满首管教风味还胜旧
　　前调【早行】　　　　　　　　　　周邦彦
　　月皎惊乌栖不定更漏将阑轣辘牵金井唤起两眸清炯炯泪花落枕红緜冷　执手霜风吹鬓影去意徘徊别语愁难听楼上阑干横斗柄露寒人逺鸡相应
　　前调　　　　　　　　　　　　周邦彦
　　鱼尾霞生明逺树翠壁黏天玊叶迎风举一笑相逢蓬海路人间风月如尘土　翦水双眸云半吐醉倒天瓢笑语生青雾此防未阑须记取桃花几度吹红雨
　　前调　　　　　　　　　　　　周邦彦
　　美盼低迷情宛转爱雨怜云渐觉寛金钏桃李香苞秋不展深心黯黯谁能见　宋玊墙头才一觇絮乱丝繁苦隔春风面歌板未终风色便梦为蝴蝶留芳甸
　　前调　　　　　　　　　　　　周邦彦
　　叶底寻花春欲暮折徧柔枝满手珍珠露不见旧人空旧处对花惹起愁无数　却倚防干吹栁絮粉蝶多情飞上钗头住若遣郎身如蝶羽芳时争肯抛人去
　　前调　　　　　　　　　　　　周邦彦
　　酒熟微红生眼尾半额龙香冉冉飘衣袂云压寳钗撩不起黄金心字双垂耳　愁入眉痕添秀美无限柔情分付西流水忽被惊风吹别泪只应天也知人意
　　前调　　　　　　　　　　　　曹　组
　　帘卷真珠深院静满地槐阴镂日如云影午枕花前情思凝象牀冰簟光相映　过面风清知酒醒沉水缾寒带绠来金井涤尽烦襟无睡兴阑干六曲还重凭








　　御选歴代诗余卷三十九
　　钦定四库全书
　　御选歴代诗余卷四十目録【六十字】
　　蝶恋花【下】
　　王采
　　王安中【三首】
　　向子諲
　　王庭珪
　　赵师侠【二首】
　　赵鼎
　　曽觌
　　杨无咎
　　侯寘
　　辛弃疾【三首】
　　张孝祥
　　程垓【二首】
　　真徳秀
　　袁去华
　　张震
　　赵彦端
　　刘儗
　　陆游【三首】
　　杨炎【三首】
　　黄机
　　刘镇
　　呉礼之
　　王炎
　　严仁【二首】
　　毛幵
　　高观国【三首】
　　史达祖
　　韩淲【二首】
　　方岳【三首】
　　赵崇磻
　　方千里【四首】
　　杨泽民【四首】
　　汪晫
　　冯取洽
　　卢炳【二首】
　　刘翰
　　黄升
　　吴文英【四首】
　　蒋捷
　　陈允平【五首】
　　周密
　　张炎【五首】
　　石孝友【二首】
　　何梦桂
　　于真人
　　葛长庚
　　卢氏
　　李清照【三首】
　　朱淑真
　　王庭筠
　　赵可
　　景覃
　　段克已
　　元好问【二首】
　　卢挚
　　赵孟頫
　　汪宗臣
　　姚云文
　　詹正【二首】
　　吴元可
　　萧允之
　　刘天迪
　　周孚先
　　张翥
　　张埜
　　倪瓒
　　汪斌
　　凌云翰
　　张雨
　　明仁宗
　　杨基【二首】
　　莫璠【十首】
　　吴子孝【七首】
　　薛廷宠
　　吴鼎芳
　　陈子龙
　　孙茂芝
　　朱盛藻【三首】
　　张倩倩
　　沈静专【二首】












　　御选歴代诗余卷四十目录
　　钦定四库全书
　　御选歴代诗余卷四十【六十字】
　　司经局洗马掌局事兼翰林院修撰加二级【臣】王奕清奉防校刋
　　蝶恋花【下】
　　蝶恋花【棃花】　　　　　　　　　王　采
