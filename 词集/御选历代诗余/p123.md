<!-- { "loadSidebar": true } -->
　　浓烟稠白望中深雪色云隂梅花剰有西泠约携尊不负追寻荡日氷澌万顷揺风玉痩千林　寒空倚阁费孤吟坐有知音一鸟不飞天影黒微茫山树俱沉歌出阳春白雪情怜逺水遥岑
　　忆帝京
　　【双调七十二字】
　　忆帝京　　　　　　　　　　　黄庭坚
　　鸣鸠乳燕春闲暇化作緑隂槐夏夀斚舞红裳睡鸭飘香麝醉此洛阳人佐郡深儒雅　况座上玉麟金马更莫问莺老花谢万里相依千金为夀未厌玉烛传清夜不醉欲言归笑煞髙阳社
　　撼庭竹
　　【双调七十二字与撼庭秋无渉】
　　撼庭竹　　　　　　　　　　　王　诜
　　绰略青梅弄春色真艳态堪惜经年费尽东君力有情先到探春客无语泣寒香时暗度瑶席　月下风前空怅望思携手同摘画阑倚徧无消息佳辰乐事再难得还是夕阳天空暮云凝碧
　　两同心
　　【又一体双调七十二字】
　　两同心　　　　　　　　　　　杜安世
　　巍巍劒外寒霜覆林枝望衰栁尚色依依暮天静雁阵髙飞入碧云际江山秋色遣客心悲　蜀道巇崄行迟瞻京都迢递聴巴峡数声猿啼惟独个未有归计漫空怅望每每无言独对斜晖
　　小镇西犯
　　【双调七十二字】
　　小镇西犯　　　　　　　　　　栁　永
　　水乡初禁火青春未老芳菲满栁汀烟岛波际红帏缥缈尽杯盘小歌祓禊声声谐楚调　路缭绕野桥新市里花秾妓好引游人竞来懽笑酩酊谁家年少信玉山倾倒家何处落日眠芳草
　　惜奴娇
　　【又一体双调七十二字】
　　惜奴娇【梅】　　　　　　　　　　史达祖
　　香剥酥痕自昨夜春愁醒髙情寄氷桥雪岭试约黄昏便不误黄昏信人静倩娇娥留连秀影　吟鬓簮香已断了多情病年年待将春管领镂月描云不枉了闲心性谩聴谁敢把红顔比并
　　隔浦莲
　　【浦或作渚或加近字或加近拍二字按之无别双调七十三字周美成令溧水时作此调后属和者平仄稍异然无异体也】
　　隔浦莲　　　　　　　　　　　周邦彦
　　新篁揺动翠葆曲径通深窈夏果收新脃金丸惊落飞鸟浓霭迷岸草蛙声閙骤雨鸣池沼水亭小　浮萍破处帘花檐影颠倒纶巾羽扇困卧北牎清晓屏里呉山梦自到惊觉依然身在江表
　　前调【咏白莲】　　　　　　　　　　曾　觌
　　凉秋湖上过雨作意回商素暗緑翻轻盖萧然姑射俦侣妆脸宜淡泞红衣妒歩韤凌波去异香度　天教占断风汀月浦烟渚纎尘不到梦绕玉壶清处多少芳心待怨诉无语飞来一片鸥鹭
　　前调　　　　　　　　　　　　杨无咎
　　墙头低防翠幄格磔鸣乌鹊好梦惊回处余酲推枕犹觉新晴人意乐云容薄丽日眀池阁巻帘幙　披衣散防闲庭吟绕红药残英几许尚可一供春酌天气今宵怕又恶凭托东风且慢吹落
　　前调　　　　　　　　　　　　陆　游
　　飞花如趁燕子直度帘栊里帐掩香云暖金笼鹦鹉惊起凝恨慵梳洗妆台畔蘸粉纎纎指寳钗坠　才醒又困恹恹中酒滋味墙头栁暗过尽一年春事罨画髙楼怕独倚千里孤舟何处烟水
　　前调　　　　　　　　　　　　陆　游
　　骑鲸云路倒景醉面风吹醒笑把浮丘袂寥然非复尘境震泽秋万顷烟霏散水面飞金镜露光冷　湘妃睡起鬟倾钗坠慵整临江舞处零落塞鸿清影河汉横斜夜漏永人静吹箫同过缑岭
　　前调【七夕】　　　　　　　　　　髙观国
　　银湾初霁暮雨鹊赴秋期去浅月窥清夜凉生一天风露纎巧云暗度河桥路缥缈乘鸾女正容与　西厢旧约玉娇谁见私语柔情不尽好似氷绡云缕回首天涯又怨阻无语西风魂断机杼
　　前调　　　　　　　　　　　　史达祖
　　红尘飞不到处此地知无暑乱竹分幽径虚堂中自回互隂壑生暗雾飞泉注气入闲尊爼快风度　齐宫楚榭如今空锁烟树何人伴我梦赋雪车氷柱惟有蝉声助冷语惊寤飞云来献凉雨
　　前调【荷花】　　　　　　　　　　史达祖
　　洛神一醉未醒俯鉴窥红影万緑森相卫西风静不放冷侵晓鸥梦稳非尘境櫂月香千顷锦机靓　亭亭不语多应嗔赋玉井西湖逰子惯识雨愁烟恨只恐吴娃暗折赠耿耿柔丝容易萦损
　　前调【次周美成韵】　　　　　　　　　方千里
　　垂杨烟湿嫩葆别屿环清窈绀影浮新涨夷犹终日鱼鸟花妥庭下草鸣蝉閙暗緑藏台沼野轩小　敧眠断梦闲书风叶颠倒诗懐酒思悔费十年昏晓投老红尘倦再到愁觉悠然心寄天表
　　前调【泊长桥过重午】　　　　　　　　　吴文英
　　榴花依旧照眼愁褪红丝腕梦绕烟江路汀菰緑薫风晚年少惊送逺吴蠺老恨绪萦抽茧旅情懒　扁舟系处青帘浊酒湏换一畨重午旋买香蒲浮醆新月湖光荡素练人散红衣香在两岸
　　前调【次周美成韵】　　　　　　　　　陈允平
　　铅霜初褪鳯葆碧斾侵云窈万緑伤春逺林幽乐多禽鸟斜阳堤畔草游鱼閙暗水流萍沼翠钿小　凉亭醉倚接防巾任敧倒月眀庭树夜半鹊飞惊晓隔岸苹乡梦渐到吹觉一襟风露尘表
　　前调　　　　　　　　　　　　赵闻礼
　　愁红飞醉眼日淡芭蕉卷帐掩屏香润杨花扑春云暖啼鸟惊梦逺芳心乱照影收匳晚画眉懒　微醒带困离情中酒相半裙腰粉痩怕按六么歌板帘卷层楼探旧燕肠断花枝和闷重撚
　　前调　　　　　　　　　　　　刘　基
　　珠帘不巻昼雨弱栁丝千缕事与孤鸿去空相忆同谁语云水迷翠羽人何许玉佩沉湘浦悄凝竚　春风到处白苹香满洲渚泪篁自老目尽野田平楚未用天涯怅间阻回顾斜阳犹在髙树
　　荔支香近
　　【双调七十三字】
　　荔支香近　　　　　　　　　　周邦彦
　　夜来寒侵酒席露微舄履初防香泽方熏无端暗雨催人但怪灯偏帘巻回顾始觉惊鸿去逺　大都世间最苦惟聚散到得春残看即是开离宴细思别后栁眼花须更谁翦此懐何处消遣
　　前调　　　　　　　　　　　　杨泽民
　　脸霞香消粉薄泪偷靉靉金兽沉水微熏入帘緑树春隂糁径红英风巻芳草怨碧王孙渐逺　锦屏梦回恍觉云雨散玉瑟慵调更嬾醉琼花宴寳钗翠滑一缕青丝为君翦别情谁更排遣
　　前调　　　　　　　　　　　　方千里
　　小园花梢雨歇泪羞碧瓦光霁罗幙香浮莺啼燕语交加是处帘栊髙巻风外认得笙歌近逺　醉魂半萦夜酒吹未散暗忆年时正日赴西池宴笑携艳质郢曲新声妙如翦有愁容易排遣
　　前调　　　　　　　　　　　　陈允平
　　未论离亭话别涕先旋涤瑶觯深挹芳醪凝愁满眼歌残偎人大白湏巻三劝记得当时送逺　素蟾屡眀晦彩云易散后约难知又却似阳闗宴乌丝写恨帊子分香为郎翦愿郎安信频遣
　　风入松
　　【又一体双调七十三字】
　　风入松　　　　　　　　　　　康与之
　　一宵风雨送春归緑暗红稀画楼镇日无人到与谁同撚花枝门外蔷薇开也枝头梅子酸时　玉人应是数归期翠敛愁眉塞鸿不到双鱼逺叹楼前流水难西新恨欲题红叶东风满院花飞
　　前调【次顺庵韵】　　　　　　　　　　吴子孝
　　日斜池上客忘归莺语都稀殷勤把酒休辞醉残红犹恋花枝新水雨过添后緑隂春去浓时　美人邂逅本无期山浅如眉年光恰似东流水苦留连欲挽难西在藻共知鱼乐归林闲数鸦飞
　　前调【题画】　　　　　　　　　　张　璠
　　万山深锁白云中烟雾迷空苍苍古树连青岱枫林时见残红茅屋数椽潇洒江流几派清瀜　石桥斜渡小溪东一径遥通科头不整冠和履对松萝倚杖吟风何处负囊人至疑童疑友疑翁
　　前调　　　　　　　　　　【眀媛】沈宜修
　　栁丝笼碧碧云低淑景迟迟问春几许枝头也野花处处芳菲梦绕池塘春草愁聴枝上黄鹂　小庭踈雨又蔷薇痩损红衣欲凭逺信青鸾杳望天邉江树依依徃事不堪重忆云山极目魂迷
　　郭郎儿
　　【或加近拍二字双调七十三字】
　　郭郎儿　　　　　　　　　　　栁　永
　　帝里闲居小曲深坊庭院沉沉朱户闭新霁畏景天气薫风帘幙无人永昼厌厌如度嵗愁瘁　枕簟微凉睡乆辗转慵起砚席尘生新诗小阕等闲都尽废这些儿寂寞情怀何事新来常恁地
　　师师令
　　【师师角妓名也张先赠词即名师师令双调七十三字】
　　师师令　　　　　　　　　　　张　先
　　香钿寳珥拂菱花如水学妆皆道称时宜粉色有天然春意蜀锦衣长胜未起纵乱霞垂地　都城池苑夸桃李问东风何似不湏回扇障清歌唇一防小于朱蕊正值残英和月坠寄此情千里
　　隔帘聴
　　【双调七十三字】
　　隔帘聴　　　　　　　　　　　栁　永
　　咫尺鳯衾鸳帐欲去无因到鰕须窣地重门悄认绣履频移洞房杳杳彊语笑逞如簧再三轻巧梳妆早　琵琶闲抱爱品相思调声声似把芳心告隔帘赢得断肠多少恁烦恼除非共伊知道
　　河满子
　　【又一体双调七十三字】
　　河满子　　　　　　　　　　　尹　鹗
　　云雨常陪胜防笙歌惯逐闲逰锦里风光应占玉鞭金勒骅骝戴月潜穿深曲和香醉脱轻裘　方喜正同鸳帐又言将徃皇州每忆良宵公子伴梦魂常挂红楼欲表伤离情味丁香结在心头
　　于飞乐
　　【又一体双调七十三字】
　　于飞乐　　　　　　　　　　　张　先
　　寳匳开菱鉴净一掬清蟾新妆脸旋学花添蜀红衫双绣蝶裙缕鹣鹣寻思前事小屏风仍画江南　怎空教草解宜男柔桑暗又过春蚕正隂晴天气更暝色相兼幽期消息曲房西碎月筛帘
　　传言玉女
　　【双调七十四字】
　　传言玉女【上元】　　　　　　　　晁冲之
　　一夜东风吹散栁梢残雪御楼烟暖对鼇山防结箫鼓向晚凤辇初回宫阙千门灯火九衢风月　绣阁人人乍嬉游困又歇艳妆初试把珠帘半揭娇波溜人手撚玉梅低说相逢长是上元时节
　　前调　　　　　　　　　　　　曾　觌
　　凤阙龙楼清夜月华初照万防星毬防花梢寒峭华胥梦里老去欢情终少花愁醉闷緫消除了　紫陌嬉游不似少年懐抱珠帘十里聴笙箫声杳幽期宻约暗想浅颦轻笑良时莫负玉山频倒
　　前调　　　　　　　　　　　　杨无咎
　　料峭寒生知是那畨花信算来都为惜花人做恨看犹未足早觉枝头吹尽曲防幽榭乱红成阵　酾酒花前试停杯与为问褪香销粉问东风怎忍韶华过半赢得几塲春困厌厌空似为花愁损
　　前调【次岳緫干韵】　　　　　　　　　黄　机
　　日薄风柔池面欲平还皱纹楸玉子磔磔敲春昼衾绣半卷花气浓熏香兽小团初试辘轳银甃　梦断阳台甚情懐似病酒凤匳羞对比年时更痩双燕乍归寄与緑牋红豆那堪又是牡丹时
　　前调【上元】　　　　　　　　　　赵善扛
　　璧月珠星辉映小桃秾李化工容易与人间富贵东风巷陌春在暖红温翠人来人去笑歌声里　油壁青騘第一畨共燕喜举头天上有月如人意歌传乐府犹是升平风味眀朝湏判醉眠花底
　　前调　　　　　　　　　　　　石孝友
