<!-- { "loadSidebar": true } -->
　　前调　　　　　　　　　　　　张　埜
　　九日城西路艳平川黄云万顷碧山无数百尺危台堪眺望抖擞征衫尘土又惹起悲凉今古佩玉鸣鸾春梦断頼髙情且作风烟主嗟徃事向谁语　人生适意真难遇对西风满浮大白狂歌起舞便得腰悬黄金印于世涓埃何补愈想起渊眀髙趣莫唱当时朝士曲怕黄花红叶俱凄楚愁思在鴈飞处
　　前调【夜宿省中怀贺久孚】　　　　　　　　陶　安
　　庭树秋声冷夜迢迢漏传银箭月明华省最惜稽山无贺老短烛照人红影依稀梦续还惊醒风透围屏青琐薄且披衣立傍梧桐井兵卫宿画廊静　江湖聚散如萍梗笑谈间云霄满足一鞭驰骋万壑水晶天不夜人在玉真仙境说近日四郊无警兵后遗黎归故里渐桑麻绿映鹅湖岭须携手寻风景
　　前调【题秦女吹箫图】　　　　　　　　　瞿　佑
　　风露非人世正良宵月华如昼云开天霁十二楼髙无人到只有彩鸾飞至便同跨抟风双翅手弄参差琼玉琯向曲中写出求凰意霄汉上共游戏　祥飇浩荡吹香袂任钗横鬓乱嬾把妆梳重试偿尽三生于飞愿到处相随尤殢果然是赤绳双系天若有情天也许许人间夫妇咸如是欢乐事莫相弃
　　前调【谢袁履善恵酒】　　　　　　　　　王世贞
　　天意归风雨到如今缓红舒翠一番重起况更索居无一事鎭日琴书而已待醉也如何得醉多谢白衣能逺致把葛巾忙卸科头倚胸磊块故应洗　琼膏漫入清尊细似当年掌分茎露雪消春水试折荷筒充□驾凭借麯生爲驭直引到华胥路里遮莫归来问名姓道淸眞袁粲频爲主天下事任公耳
　　前调【锦帐词赠陈伯符归娶】　　　　　　　屠　隆
　　华屋重门敞正开帘花近龙笙金屏月上罗绮香中云不散相映银釭绣幌年少也风流两两何处天风吹得下似一双防凤纷来往明月度玉箫响　郎君得意辞天仗乍相逢新人似玉明珠入掌宛转流蘓谁不羡万朶芙蓉罗帐人却在瑶池蓬阆占断人间欢乐事只人间何必如天上对风景緫堪赏
　　前调【暮春】　　　　　　　　　　费元禄
　　瑞脑烧金鼎卷重帘庭阴正午画堂人静春落天涯知何处糁地杨花飞尽印玉枕流莺催醒梅雨纱牎寒欲透更长年三月厌厌病愁不语慵看镜　江南旧事须重整隔花阴传消寄息月娥难倩梦断秦楼相思久芳草佳期未定倚徧了梧桐金井蝴蝶已归煤麝冷枉敎人揉碎丁香影谁共我步香径
　　前调【檃括王子安滕王阁赋序】　　　　　　　顾士林
　　故郡开新府下临江长洲旧馆兀然今古耸翠流丹分翼轸雨卷云飞朝暮竞玉佩鸣鸾歌舞雅望阎公张胜饯尽东南胜友兼文武蛟鳯起竟谁数　书生万里晨昏路出名区九秋霞鹜一防樯橹作赋羣公应让座寳树谢家堪许看逸兴遄飞睂妩独惜凌云杨意少漫猖狂投笔神凄楚听晩唱渔归浦
　　前调【九日独酌】　　　　　　　　　　顾孔昭
　　初试罗衣皱渐秋深东篱风露菊芳兰秀薿薿黄云弥四野今嵗吴农大有喜佳节又临重九不用登髙悲往事但花前莫放传杯手歌玉案拍铜斗　牛山此日空沾袖算浮生如云变幻白衣苍狗杜牧多情刚解道人世难逢笑口年少去几时还又树杪落晖休怅望满寒空月色明如昼舞影乱更呼酒
　　前调【九日】　　　　　　　　　　吴　易
　　身世今如此甚重阳正逢阳九刼花飞坠憨雨骄云天欲暝孤馆海涯愁寄纵满目天涯秋霁红萼黄英堪鬬艳但登临只迸西风泪千斛酒怎能醉　龙山嘲咏成何事尽豪雄彭城歌舞金钗铁骑挥霍燕秦如电埽万里鹰扬虎视问江左霸才何处检尽纷纷南北史算神州离合浑无据江水咽向东注
　　前调【戏马台】　　　　　　　　　　吴　易
　　九曲洪河泻似重瞳风流豪宕美人骏马蓦涧注波三十万盖世喑呜叱咤目断处髙丘浩野成败难平广武叹尽纷纷竖子王和霸君莫笑拔山者　卯金龙种堪无价下梢头使君箸寄奴田舍玉帐茱茰歌吹满旧楚楼船台榭对寂寞山川图画鬬虎英雄争鹿地付乌骓赤免渔樵话借草坐泪盈把
　　前调【又一体　江淮伟观楼】　　　　　　　戴复古
　　百尺连云起试登临江山人物一时俱伟傍挹金陵龙虎势京岘诸峰对峙隐隐接扬州歌吹雪浪舞从三峡下乍逢迎海若谈秋水形胜地有如此　使君一世经纶志把风斤月斧来此等闲游戏见说楼成无多日大手一何容易笑天下纷纷血指醖酿春风与和气举长江变作香醪羙人共乐醉桃李
　　前调【湖上髙宾王赵子埜同赋】　　　　　　　史达祖
　　西子相思切委萧萧风裳水佩照人淸越山染蛾睂波曼睩聊可与之娱悦便莫赋湘妃罗韤怕见绿荷相倚恨恨白鸥占了凉波阔拣凉处放船歇　道人不是尘埃物纵狂吟落魄吹乱一巾凉发不觉引杯浇肺渴正要清歌骇发更坐上其人冰雪截取断虹堪作钓待玉匳今夜来时节也胜钓石城月
　　前调【陪广帅方右史登越台】　　　　　　　李昴英
　　绣谷流明帜稳飞舆茵柔草碧盖欹松翠遨首意行穷絶顶防榭千年胜地逺峰断莽苍烟水防日晴云收午暑飒长风振叶生秋思笼雾炷飘霞袂　淸明官府歌棠芾且萧闲事外下看玉城珠市山色骄人逢此客麈尾霏霏露碎一笑又羊衔新穗田野欢声和气合唤觥船猛爲鱼占喜谁防得醉翁意
　　前调【白莲】　　　　　　　　　　李昴英
　　谁种蓝田玉碧云深亭亭月上水明溪曲羞作时妆儿女态冷淡水餐露沐出尘外风标幽独除了留侯无此貌便何郎傅粉终麄俗意凝逺韵清淑　凉台向晩防风馥讶银杯羽化折取戏浮醽醁安得梅花如许大天遣辟除暑溽浑不觉鹭翘鸥浴可恨妖红浮太液只东林社友追游熟宜夜看灿瑶烛
　　前调　　　　　　　　　　　　李昴英
　　过雨璇空湿浩秋香光浮桂菊晓风吹入柳系牙樯应小驻草草还成胜集又追趁牡车原隰照座玉人风骨耸想胸蟠蕊阙琳琅笈眞作者世难及　逺山云雾工开翕共朱阑徙倚緫好锦囊收拾老我只今才思涩知二争如知十戛金缕檀敲休急访古夷犹行八境忆朝阳鸣凤台端立笔也醉砚池吸
　　前调【用前韵饯呉宪燧持节江西】　　　　　　李昴英
　　元日除书湿到而今西风老矣驾轺初入自是龙顔深注想孤鳯翔而后集久父老攀留原隰庾岭经行梅亦喜小奚奴背厎惟诗笈冰雪句又谁及　昨来容易风云翕便三台两地也只等闲如拾天马不鸣凡马喑百歩何如五十况汹汹波涛方急此去一言回天力看着髙百尺竿头立浇磊块快鲸吸
　　前调【又一体】　　　　　　　　　　杨　炎
　　梦里骖鸾驭望蓬莱不逺翩然被风吹去吹到楚楼烟月上不记人间何处但疑是蓬壶别所缥缈霓裳天女队奉一仙满把流霞举如唤我醉中舞　醉醒梦觉知何许问潇湘今日谁与主盟尊俎无限青春难老意拟倩管弦寄与待新筑沙堤稳歩万里云霄都歴徧却依前流水桃源路留此笔为君赋
　　前调　　　　　　　　　　　　史达祖
　　花落台池静自春衫闲来老了旧香荀令酒旣相违诗亦可此外云沉梦冷又催唤官河兰艇轧防烟飞吹不断望楼阴欲带朱桥影和草色入轻暝　裙边竹叶多应賸怪南溪见后无个再来芳信蝴蝶一生花里活难制窃香心性便有段新愁随定落日年年宫树绿堕新声玉笛西风劲谁伴我月中聴
　　前调　　　　　　　　　　　　史达祖
　　绿障南城树有髙楼衘城楼下芰荷无数客自倚阑鱼亦避恐是持竿伴侣对前浦扁舟容与杨柳影间风不到倩诗情飞过鸳鸯浦人正在断肠处　两山带着冥冥雨想低帘短额谁见恨时睂妩别为靑尊眠锦瑟怕被歌留愁住便欲趁采莲归去前度刘郎虽老矣奈年来犹道多情句应笑煞旧鸥鹭
　　前调【七夕】　　　　　　　　　　史达祖
　　鹊翅西风浅乍疎云垂幔近月银钩将巻天上应间支机石前度芳盟谁践便好织回文锦献乞得浓欢今夜里算盈盈一水曾何逺寜不会暗相见　防楼吹断闲鍼线想幽情嫩约别有藓庭花院青鸟沉沉音尘絶烟锁蓬莱宫殿渐朩杪参旗西转不怕天孙成间隔怕人间薄幸心肠变又学得易分散
　　前调【西湖月下】　　　　　　　　　　史达祖
　　同住西山下是天地中间爱酒能诗之社船向西陵佳处放尘世必无知者暑不到雪宫风榭楚竹忽然呼月上被东西几叶云萦惹云散去笑声罢　清尊莫为婵娟泻为狂吟醉舞毋失晋人风雅踏碎桥边杨柳影不聴渔樵闲话更欲举空杯相谢北斗以南如此几想吾曹便是神仙也问今夜是何夜
　　前调【又一体】　　　　　　　　　　李南金
　　流落今如许我亦三生杜牧为秋娘着句先自多愁多感慨更值江南春暮君看取落花飞絮也有吹来穿绣幌有因风飘堕随尘土人世事緫无据　佳人命薄君休诉若说与英雄心事一生更苦且尽尊前今日意休记绿牎睂妩但春到儿家庭户幽恨一帘烟月晓恐明朝鴈亦无寻处浑欲倩莺留住










　　御选歴代诗余巻九十六
　　钦定四库全书
　　御选歴代诗余巻九十七目录【起一百十七字至一百三十字】
　　子夜歌
　　彭元逊
　　冯鼎位
　　凤归云【又一体】
　　柳永
　　双鸾
　　呉朏
　　夏云叠嶂
　　王锡爵
　　暮云碧
　　李甲
　　金明池
　　秦观
　　僧挥
　　送征衣
　　柳永
　　水漫声
　　屠隆
　　瑶台月【又一体】
　　葛长庚
　　白苎
　　蒋捷
　　笛家
　　柳永
　　朱雍
　　多丽
　　傅按察
　　秋思耗
　　呉文英
　　洞仙歌【又一体】
　　柳永
　　晁补之
　　翠羽吟
　　蒋捷
　　洞仙歌【又一体】
　　晁补之
　　春风嬝娜
　　冯艾子
　　白苎【又一体】
　　柳永
　　引驾行【又一体】
　　柳永
　　洞仙歌【又一体】
　　柳永
　　兰陵王
　　周邦彦
　　葛郯
　　辛弃疾
　　张元干【二首】
　　曹冠
　　袁去华【二首】
　　髙观国【二首】
　　史达祖
　　李昴英
　　方千里
　　杨泽民
　　陈允平
　　赵必
　　刘辰翁
　　施岳
　　彭履道
　　张翥
　　邵亨贞














　　御选歴代诗余巻九十七目录
　　钦定四库全书
　　御选歴代诗余巻九十七【起一百十七字至一百三十字】
　　司经局洗马掌局事兼翰林院修撰加二级【臣】王奕清奉防校刋
　　子夜歌
　　【双调一百十七字此子夜歌正格与菩萨蛮之别名者不同也】
　　子夜歌【和刘尚友韵】　　　　　　　　彭元逊
　　视春衫箧中半在浥浥酒痕花露恨桃李随风吹尽梦里故人如雾临颍美人秦川公子却共何人语对谁家花草池台回首故园咫尺未成归去　昨宵听危弦急管酒醒不知何处漂泊情多衰迟感易无限堪怜许似尊前眼底红顔消几寒暑年少风流未谙春事追与东风赋待他年君老巴山共君听雨
　　前调　　　　　　　　　　　　冯鼎位
　　上西楼曲屏暮霭记得烛花红处自心字香消绮袖飞散彩云难聚春水画桥烟溪芳草夜夜相思路怅重来
