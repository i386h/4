<!-- { "loadSidebar": true } -->
　　前调　　　　　　　　　　　　吴子孝
　　细雨湿东风后苑花开又满丛纤手弄花愁不语匆匆妾貌如花得久红　揾泪祝天公愿得长年托化工花不飘零人不老相同花美人欢百歳中
　　前调　　　　　　　　　　　　文征明
　　雨过绿阴稠燕子飞来特地游日暮重重帘幙闭悠悠残梦闗心嬾下楼　芳草弄春柔欲下晴丝不自由青粉墙西人独自休休花自纷纷水自流
　　前调　　　　　　　　　　　　沈　周
　　天地一痴仙写画题诗不换钱画债诗逋忙到老堪怜白作人情白结缘　无兴最今年浪拍茅堂水浸田笔砚只冝收拾起休言但说移家上钓船
　　前调【辽阳作】　　　　　　　　　　黄正色
　　清世愧无能窃得防阶正不胜天地包容投逺塞相应投杼慈亲本爱曽　静坐读伽楞百念几同二月冰朔漠清寒虽特甚休憎古训从来只自惩
　　前调【墙外春】　　　　　　　　　　王　衡
　　午日晕红椒流白天丝任意飘酒幕香车东去了聊萧燕子衔花坐浅巢　茂苑更春饶柳叶芦芽月满桥席厎人人应念道樱桃剰得莺残雨又敲
　　前调　　　　　　　　　　　　顾士林
　　风雨上孤舟满目帆樯带急流酒界诗怀无冷暖优游一任凉飇发素秋　何事愧金裘痛读离骚伴客游逆数归期归未得淹留千顷烟波天际头
　　前调　　　　　　　　　　　　张　草
　　芳草翠烟浓蕉叶零零夜雨中无数浮萍风皱转情同残梦天涯断逺钟　独立在帘栊双燕新扶柳岸风鶗鴂冲寒花事晚繁红滴湿胭脂落几丛
　　前调　　　　　　　　　　　　冯鼎位
　　银蒜押轻帘满眼寒光耀玉蟾偏是垂杨揺曳处纤纤睂黛春深冻不拈　飞絮满雕檐半入江潮锦浪添携伴卷帘新酿好厌厌莫管东风分外尖





　　御选歴代诗余巻三十三
　　钦定四库全书
　　御选歴代诗余巻三十四目録【起五十六字至五十七字】
　　步蟾宫【又一体】
　　钟过
　　蒋捷【三首】
　　无名氏
　　夜行船【又一体】
　　赵长卿
　　杨无咎【二首】
　　黄机
　　许棐
　　高观国
　　史达祖
　　吴文英【三首】
　　周宻【二首】
　　前调【又一体】
　　欧阳修
　　前调【又一体】
　　杨无咎
　　送将归
　　王观
　　凤衔杯
　　晏殊
　　前调【又一体】
　　晏殊【二首】
　　卓牌儿
　　杨无咎
　　恋绣衾
　　赵汝茪
　　楼上曲
　　张元干【二首】
　　临江仙【又一体】
　　赵长卿
　　西江月【又一体】
　　赵与仁
　　锦帐春
　　戴复古
　　防前栁
　　无名氏
　　柳摇金
　　无名氏
　　茶瓶儿【又一体】
　　李元膺
　　清江曲
　　苏庠
　　翻香令
　　苏轼
　　市桥柳
　　蜀中妓
　　河传【又一体】
　　叶小鸾
　　梅花引
　　王特起【二首】
　　赵秉文
　　高宪
　　前调【又一体】
　　万俟雅言
　　一斛珠
　　南唐李煜
　　晏几道【四首】
　　张先【二首】
　　苏轼【三首】
　　黄庭坚
　　晁补之
　　周紫芝【二首】
　　谢逸
　　周邦彦
　　赵长卿
　　张元干
　　张抡【二首】
　　侯寘【二首】
　　范成大
　　程垓【二首】
　　周必大
　　管鉴
　　王千秋
　　陆游
　　黄机
　　刘光祖
　　毛幵
　　高观国
　　史达祖
　　张榘
　　沈端节
　　吴文英
　　周宻【三首】
　　王沂孙
　　张炎【二首】
　　石孝友【三首】
　　薛梦桂
　　王坊
　　陈继儒
　　陈子龙
　　夜游宫
　　秦观
　　贺铸
　　毛滂
　　周邦彦【三首】
　　吕渭老
　　张孝祥
　　方千里
　　杨泽民
　　吴文英【二首】








　　御选歴代诗余巻三十四目录
　　钦定四库全书
　　御选歴代诗余巻三十四【起五十六字至五十七字】
　　司经局洗马掌局事兼翰林院修撰加二级【臣】王奕清奉防校刋
　　步蟾宫
　　【又一体双调五十六字】
　　步蟾宫　　　　　　　　　　　钟　过
　　东风又送酴醿信早吹得愁成潘鬓花开犹似十年前人不似十年前俊　水邉珠翠香成阵也消得燕窥莺认归来沉醉月朦胧觉花气满襟犹润
　　前调【中秋】　　　　　　　　　　蒋　捷
　　去年云掩冰轮皎喜今嵗防云俱埽乾坤一片玉琉璃怎算得清光多少　无歌无酒痴顽老对愁影翻嫌分晓天公原不负中秋我自把中秋负了
　　前调【朩樨】　　　　　　　　　　蒋　捷
　　緑华翦碎娇云痩賸妆防菊前蓉后娟娟月也染成香
　　又何况纎罗襟袖　秋一夜西风骤翠匳鎻琼珠花镂人间富贵总腥羶且和露攀花三嗅
　　前调　　　　　　　　　　　　蒋　捷
　　玉牕掣鎻香云涨唤緑袖低敲方响流苏拂处字防譌但斜倚红梅一晌　蒙蒙月在帘衣上做池馆春阴模様春阴模様不如晴这催雪曲儿休唱
　　前调　　　　　　　　　　　　无名氏
　　东风揑就腰肢细系六幅裙儿不起从来只惯掌中行怎忍在烛花影里　酒红应是铅华退暗蹙损眉峰双翠夜深着緉小鞵儿靠那个屛风立地
　　夜行船
　　【又一体一名雨中花令一名明月棹孤舟双调五十六字】
　　夜行船　　　　　　　　　　　赵长卿
　　緑鎻牕纱梧叶底麦秋时晓寒慵起宿酒厌厌残香冉冉浑是那时天气　别日不堪频屈指回头早一年不啻搔首无言防干十二倚了又还重倚
　　前调　　　　　　　　　　　　杨无咎
　　翠袖轻笼檀板转听声声晓莺初啭花落江南栁青客舍多少旧愁新怨　我也寻常听见惯浑不似这番撩乱调少情多语娇声咽曲与寸肠俱断
　　前调　　　　　　　　　　　　杨无咎
　　怪被东风相错误落轻帆暂停烟渚桐树阴森茒檐潇洒元是那回来处　相与狂朋沽緑醑听仙姬隔牕言语我既痴迷卿还留恋明月慢移船去
　　前调【京口南园】　　　　　　　　　　黄　机
　　红溅罗裙三月二露桃开栁緜又起百尺游丝罥莺留燕判与南园一醉　歴歴斜阳明野水倚危栏暮云千里説与游人直须烧烛早晚緑阴青子
　　前调　　　　　　　　　　　　许　棐
　　一辔东风留不住离歌防日斜春暮多事啼莺妬情飞燕一路送人归去　文君自被琴心误却惆怅落花飞絮锦字机寒玉炉烟冷门外乱山无数
　　前调　　　　　　　　　　　　髙观国
　　翦水天风吹醉醒髙楼外冻云愁凝袖口香寒歌喉春暖不管鴈邉寒紧　琼屑瑶花飞碎影应须待玉田千顷小约梅英教吟桞絮春在绣红鸳锦
　　前调【闻卖杏花有感】　　　　　　　　　史达祖
　　不翦春衫愁意态过收灯有些寒在小雨空帘无人深巷早已杏花先卖　白髪潘郎寛沈带怕看山忆他眉黛草色拖裙烟光惹鬓常记故园挑菜
　　前调【赠赵梅壑】　　　　　　　　　　吴文英
　　碧甃清漪方镜小绮疏净半尘不到古鬲香深宫壶花换留取四时春好　楼上眉山云窈窕香衾梦镇疎清晓并蒂莲开合欢屏暖玉漏又催朝早
　　前调【寓化度寺】　　　　　　　　　　吴文英
　　鸦带斜阳归逺树无人听数声钟暮日与愁长心灰香断月冷竹房扄戸　画扇青山吴苑路傍懐袖梦飞不去忆别西池红绡感泪肠防粉莲啼露
　　前调　　　　　　　　　　　　吴文英
　　逗晓防干霑露水归期杳画檐鹊喜粉汗余香伤秋中酒月落桂花影里　几曲屏山和梦倚行云重梦飞不起红叶中庭緑尘斜桂应是寳筝慵理
　　前调　　　　　　　　　　　　周　宻
　　蛩老无声深夜静新霜灿一帘灯影妒梦鸿髙借愁月浅萦乱恨丝难整　笙谱字娇譌谁靓香襟冷懒看妆印绣阁藏春海棠偷暖还似去年风景
　　前调　　　　　　　　　　　　周　宻
　　寒菊凄风栖小叶帘栊静半规凉月梦不分明恨无凭据肠断锦笺盈箧　哀角吹霜寒正怯倚瑶筝暗愁难説寳兽频添玉虫暗翦长记旧家时节
　　前调【又一体】　　　　　　　　　　欧阳修
　　忆昔西都欢纵自别后有谁能共伊川山水洛川花细寻思旧游如梦　记今日相逢情愈重愁闻唱画楼钟动白髪天涯逢此景倒金尊殢谁相送
　　前调【又一体】　　　　　　　　　　杨无咎
　　夹防绮罗欢聚看喧喧彩舟来去晴放湖光雨添山色谁识总相宜处　输与骚人却知胜趣醉临流戏评坡句若把西湖比西子这东湖似东邻女
　　送将归
　　【即雨中花之又一体双调五十六字】
　　送将归　　　　　　　　　　　王　观
　　百尺清泉声陆续映潇湘碧梧翠竹面千步回廊重重帘幕小枕欹寒玉　试展鲛绡看画轴见一潇湘凝緑待玉漏穿花银河垂地月上防干曲
　　凤衔杯
　　【双调五十六字】
　　凤衔杯　　　　　　　　　　　晏　殊
　　青苹昨夜秋风起无限个露莲相倚独凭朱防愁放晴天际空目断遥山翠　彩笺长锦书细谁信道两情难寄可惜良辰好景欢娱地只恁空顦悴
　　前调【又一体】　　　　　　　　　　晏　殊
　　留花不住怨花飞向南园情绪依依可惜欹红斜白一枝枝经宿雨又离披　凭朱槛把金巵对芳丛惆怅多时何况旧欢新恨阻心期满眼是相思
　　前调　　　　　　　　　　　　晏　殊
　　栁条花纇恼青春更那堪飞緑纷纷一曲细丝青脆倚朱唇斟緑酒掩红巾　追徃事惜芳辰暂时间留住行云端的自家心下眼中人到处觉尖新
　　卓牌儿
　　【儿或作子亦名卓牌儿慢双调五十六字】
　　卓牌儿　　　　　　　　　　　杨无咎
　　西楼天将晚流素月寒光正满楼上笑揖姮娥似看罗韤尘生鬓云风乱　珠帘终夕卷判不寐防干凭暖好在影落清尊冷侵香幄欢余未教人散
　　恋绣衾
　　【双调五十六字】
　　恋绣衾　　　　　　　　　　　赵汝茪
　　栁丝空有万千条系不住溪头画桡想今宵也对新月过轻寒何处小桥　玉箫防榭春多少溜啼痕盈脸未消怪别来胭脂慵傅被东风偷在杏梢
　　楼上曲
　　【双调五十六字】
　　楼上曲　　　　　　　　　　　张元干
　　楼外夕阳明逺水楼中人倚东风里何事有情怨别离低鬟背立君应知　东望云山君去路羊肠迢逓尽愁处明朝不忍见云山从今休傍曲防干
　　前调　　　　　　　　　　　　张元干
　　清夜灯前花报喜心随社燕凉风起云路修成寳月时东楼怅望君先期　沆瀣秋香生玉井画檐深转梧桐影看君西去侍明光杯中丹桂一枝芳
　　临江仙
　　【又一体双调五十六字】
　　临江仙　　　　　　　　　　　赵长卿
　　夜久笙箫吹彻更深星斗还稀醉拈裙带写新诗琐风露烛炧月明时　水调悠扬声美幽情彼此心知古香烟断彩云归满倾雀叶髙唱转花枝
　　西江月
　　【又一体双调五十六字】
　　西江月　　　　　　　　　　　赵与仁
