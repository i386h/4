<!-- { "loadSidebar": true } -->
　　萱草缘堦桐花垂户阴阴绿映清凉宇轻风揺曵绣帘斜画屏难掩愁来路　世事浮云人情飞絮恹恹愁绪丝千缕无聊常自锁牎纱娇莺百啭知何处
　　前调　　　　　　　　　　　　叶小鸾
　　憔悴零愁清香入绣小山丛桂涂黄就画楼日影上帘钩松风一枕消清昼　片雨凉生小风波皱疎疎碎玉琅玕逗断云飞尽碧天长数枝烟栁斜阳痩













　　御选歴代诗余巻三十六
　　钦定四库全书
　　御选歴代诗余巻三十七目录【起五十八字至六十字】
　　虞美人【又一体】
　　毛文锡【二首】
　　顾夐【四首】
　　鹿防扆
　　阎选【二首】
　　孙光宪【二首】
　　冯延巳【二首】
　　李珣
　　无名氏
　　欧阳修
　　吴邦桢
　　前调【又一体】
　　晁补之
　　杜安世
　　前调【又一体】
　　顾夐
　　前调【又一体】
　　顾夐
　　临江仙【又一体】
　　冯延巳
　　王观
　　前调【又一体】
　　张孝祥
　　吴子孝【二首】
　　望江南【又一体】
　　冯延巳【二首】
　　接贤賔
　　毛文锡
　　东坡引【又一体】
　　辛弃疾
　　前调【又一体】
　　辛弃疾
　　锦堂春【又一体】
　　程珌
　　朝玉阶
　　杜安世
　　惜琼花
　　张先
　　冉冉云
　　卢炳
　　韩淲
　　一剪梅
　　李清照
　　唐多令
　　刘过【二首】
　　尹焕
　　陈允平【二首】
　　蒋防
　　周密【五首】
　　张炎【七首】
　　张林
　　汪元量
　　邓剡
　　张翥
　　杨慎
　　一剪梅【又　体】
　　周紫芝
　　周邦彦
　　辛弃疾
　　黄公度
　　刘儗
　　周文璞
　　史逹祖【二首】
　　韩淲【二首】
　　方岳
　　卢炳
　　吴文英【三首】
　　蒋防【二首】
　　欧良
　　石孝友
　　汪元量
　　王莹卿
　　韩玉
　　吴山
　　周用
　　吴易
　　荷华媚
　　蘓轼
　　七娘子【又一体】
　　贺铸
　　毛滂【二首】
　　谢逸
　　向子諲
　　感皇恩
　　张先【二首】
　　头鳯【又一体】
　　程垓
　　陆游
　　史逹祖
　　无名氏
　　朝玉阶【又一体】
　　杜安世
　　望逺行【又一体】
　　韦荘
　　遐方怨【又一体】
　　顾夐
　　孙光宪
　　拨棹子
　　尹鹗
　　鞓红
　　毛文锡
　　定风波
　　李泳
　　前调【又一体】
　　陈允平
　　吴洪
　　散天花
　　舒亶
　　秋蕊香引
　　桞永
　　锦帐春【又一体】
　　无名氏
　　后庭宴
　　无名氏
　　夀山曲
　　冯延巳
　　寻梅
　　沈防宗







　　御选歴代诗余巻三十七目录
　　钦定四库全书
　　御选歴代诗余巻三十七【起五十八字至六十字】
　　司经局洗马掌局事兼翰林院修撰加二级【臣】王奕清奉防校刋
　　虞美人
　　【又一体双调五十八字】
　　虞美人　　　　　　　　　　　毛文钖
　　鸳鸯对浴银塘暖水靣蒲梢短垂杨低拂麴尘波蛛丝结网露珠多滴圎荷　遥思桃叶吴江碧便是天河隔锦鳞红鬛影沉沉相思空有梦相寻意难任
　　前调　　　　　　　　　　　　毛文钖
　　寳檀金缕鸳鸯枕绶带盘宫锦夕阳低映小牕明南园緑树语鸎鸎梦难成　玉鑪香暖频添炷满地飘轻絮珠帘不卷度沉烟庭前闲立昼秋千艳阳天
　　前调　　　　　　　　　　　　顾　夐
　　晓莺啼破相思梦帘巻金泥鳯宿妆犹在酒初醒翠翘
　　慵整倚云屏转娉婷　香檀细画侵桃脸罗袂轻轻敛佳期堪恨再难寻绿芜满院桞成隂负春心
　　前调　　　　　　　　　　　　顾　夐
　　碧梧桐映纱窓晚花谢莺声懒小屏屈曲掩青山翠帏香粉玉炉寒两蛾攒　颠狂年少轻离别辜负春时节画罗红袂有啼痕魂销无语倚闺门欲黄昏
　　前调　　　　　　　　　　　　顾　夐
　　深闺春色劳思想恨共春芜长黄鹂娇啭泥芳姸杏枝如画倚轻烟琐前　凭防愁立双蛾细桞影斜揺砌玉郎还是不还家教人魂梦逐杨花绕天涯
　　前调　　　　　　　　　　　　顾　夐
　　翠屏闲掩垂珠箔丝雨笼池阁露黏红藕咽清香谢娘娇极不成狂罢朝妆　小金鸂沉烟细腻枕堆云髻浅睂防敛注檀轻旧欢时有梦魂惊悔多情
　　前调　　　　　　　　　　　　鹿防扆
　　巻荷香澹浮烟渚緑嫩擎新雨璅牎疎透晓风清象牀珍簟冷光轻水纹平　九疑黛色屏斜掩枕上眉心敛不堪相望病将成钿昏檀粉泪纵横不胜情
　　前调　　　　　　　　　　　　阎　选
　　粉融红腻莲房绽脸动双波慢小鱼衔玉鬓钗横石榴裙染象纱轻转娉婷　偷期锦浪荷深处一梦云兼雨臂留檀印齿痕香深秋不寐漏初长尽思量
　　前调　　　　　　　　　　　　阎　选
　　楚腰蛴领团香玉鬓叠深深绿月蛾星眼笑微颦柳天桃艳不胜春晚妆匀　水纹簟映青纱帐雾罩秋波上一枝娇卧醉芙蓉良宵不得与君同恨忡忡
　　前调　　　　　　　　　　　　孙光宪
　　好风防揭帘旌起金翼鸾相倚翠檐愁听乳禽声此时春态暗闗情独难平　画堂流水空相翳一穗香揺曵教人无处寄相思落花芳草过前期没人知
　　前调　　　　　　　　　　　　孙光宪
　　红牎寂寂无人语暗澹棃花雨绣罗纹地粉新描博山香炷旋抽条睡魂销　天涯一去无消息终日长相忆教人相忆几时休不堪掁触别离愁涙还流
　　前调　　　　　　　　　　　　冯延巳
　　碧波帘幙垂朱户帘下莺莺语薄罗依旧泣青春野花芳草逐年新事难论　鳯笙何处高楼月幽怨凭谁説须臾残照上梧桐一时弹涙与东风恨重重
　　前调　　　　　　　　　　　　冯延巳
　　画堂新霁情萧索深夜垂珠箔洞房人睡月婵姢梧桐双影上朱轩立阶前　高楼何处连宵宴塞管吹幽怨一声已防别离心旧欢抛弃杳难寻恨沉沉
　　前调　　　　　　　　　　　　李　珣
　　金笼莺报天将曙惊起分飞处夜来濳与玉郎期多情不觉酒醒迟失归期　映花避月遥相送腻髻偏垂鳯郤回娇歩入香闺倚屏无语撚云箆翠睂低
　　前调　　　　　　　　　　　　无名氏
　　帐中草草军情变月下旌旗乱褫衣推枕怆离情逺风吹下楚歌声正三更　抚骓欲下重相顾艳态花无主手中莲锷凛秋霜九泉归去是仙乡恨茫茫
　　前调　　　　　　　　　　　　欧阳修
　　炉香昼永龙烟白风动金鸾额画屏寒掩小山川睡容初起枕痕圎坠花钿　楼高不及烟霄半望尽相思眼艳阳刚爱挫愁人故生芳草碧连云怨王孙
　　前调【忆梅】　　　　　　　　　　吴邦桢
　　西溪十里渔村路犹记看梅处暗香疎影最关情更怜雪外一枝横雨初晴　而今别去梅花久梅好应如旧风霜愧我渐苍顔长教老鹤怨空山几时还
　　前调【又一体饯别】　　　　　　　　　晁补之
　　原桑飞尽霜空杳霜夜愁难晓油灯野店怯黄昏穷途不减酒杯深故人心　羊山故道行人少也送行人老一般别语重千金明年过我小园林话如今
　　前调　　　　　　　　　　　　杜安世
　　江亭春晚芳菲尽行色青天近画桥杨柳也多情暗抛飞絮惹前行路尘清　彤庭早晚瞻虞舜遥听恩迁峻二年歌宴绮罗人片云疎雨忍漂沦泪沾巾
　　前调【又一体】　　　　　　　　　　顾　夐
　　触帘风送景阳钟鸳被绣花重晓帏初卷冷烟浓翠匀粉黛好仪容思娇慵　起来无语理朝妆寳匣镜凝光绿荷相倚满池塘露清枕簟藕花香恨悠扬
　　前调【又一体】　　　　　　　　　　顾　夐
　　少年艳质胜琼英早晚别三清莲冠稳篸钿箆横飘飘罗袖碧云轻画难成　迟迟少转腰身袅翠靥睂心小醮坛风急杏枝香此时恨不驾鸾凰访刘郎
　　临江仙
　　【又一体双调五十九字】
　　临江仙　　　　　　　　　　　冯延巳
　　秣陵江上多离别雨晴芳草烟深路遥人去马嘶沉青帘斜挂里新桞万枝金　隔江何处吹横笛沙头惊起双禽徘徊一晌几般心天长烟逺凝恨独沾襟
　　前调　　　　　　　　　　　　王　观
　　别浦相逢何草草扁舟两岸垂杨绣屏珠箔绮空囊酒深歌拍缓愁入翠睂长　燕子归来人去也此时无奈昏黄桃花应似我心肠不禁防雨流泪湿红妆
　　前调【又一体】　　　　　　　　　　张孝祥
　　罨画楼前初立马隔帘笑语相亲铅华洗尽见天真衫儿轻罩雾髻子直梳云　翠叶银丝茉莉樱桃淡注香唇见人不语觧留人数杯愁里酒两眼醉时春
　　前调【次韵答杨逺林见贺归养】　　　　　　　吴子孝
　　喜奉一封丹凤诏扁舟东下如飞泪澘终日果成归炉烟违画省宫锦试春衣　堂上老人无恙承欢爱日长辉传家清白胜珠玑从今山共水杖屦肯相违
　　前调　　　　　　　　　　　　吴子孝
　　玉阜金陵非逺别梦魂两地常飞故园猿鹤待来归柔弦酣倚曲稚子笑牵衣　处处良朋为伴竹林莲社增辉挥毫对客散珠玑愿君长好在慰我久暌违
　　望江南
　　【又一体双调五十九字亦名忆江南】
　　望江南　　　　　　　　　　　冯延巳
　　去嵗迎春楼上月正是西夜凉时节玉人贪睡坠钗云粉消妆薄见天真　人非风月长休旧破镜尘筝一梦经年痩今宵帘幙飏花隂空余枕泪独伤心
　　前调
　　今日相逢花未发正是去年别离时节东风次第有花开恁时须约却重来　重来不怕花堪折祗怕明年花发人离别别离若向百花时东风弹泪有谁知
　　接贤賔
　　【双调五十九字唐词也宋词百十六字者号集贤賔接集音相近有互用者义亦同也】
　　接贤賔　　　　　　　　　　　毛文锡
　　香韀镂防五色騘值春景初融流珠喷沫蹀躞汗血流红　少年公子能乗驭金镳玉辔珑璁为惜瑚鞭不下骄生百歩千踪信穿花从拂栁向九陌追风
　　东坡引
　　【又一体双调五十九字】
　　东坡引　　　　　　　　　　　辛弃疾
　　玉纎弹旧怨还敲绣屏面清歌自送西风鴈鴈行吹字防鴈行吹字防　夜深拜半月琐牎西畔但桂影空堦满翠帷自掩无人见罗衣寛一半罗衣寛一半
　　前调【又一体】　　　　　　　　　　辛弃疾
　　花梢红未足条破惊新绿重帘下徧防干曲有人春睡熟有人春睡熟　鸣禽破梦云偏目蹙起来香顋褪红玉花时爱与愁相续罗裙过半幅罗裙过半幅
　　锦堂春
　　【又一体双调五十九字】
　　锦堂春【留春】　　　　　　　　　程　珌
　　最是春来苦多风雨只恁匆匆归去看游丝都不恨恨秦淮新涨向人东注　醉里仙人惜春曾赋却不觧留春且住问何人留得住怕小山更有碧芜春句
　　朝玉阶
　　【双调五十九字】
　　朝玉阶　　　　　　　　　　　杜安世
