<!-- { "loadSidebar": true } -->
　　正火山槐夏黛叶缃枝茘子新摘千里驰驱荐仙源佳席浪比龙睛未输崕蜜灿烂然红滴满贮雕盘纤纤素手丹苞新擘　棃栗麤疎带酸橘柚凡品多般总羞标格何似浓香洗烦襟仙液爲爱真妃再三珍重价倾城倾国玉骨冰肌风流蕴借直宜消得
　　前调【郡圃芍药】　　　　　　　　　　赵长卿
　　是三春已暮浪蕊雕残牡丹零落独殿清和有佳名芍药浅浅芳丛绣幢鼎鼎更艳香绰约浑似扬州画楼卷起翠帘红幕　倚槛轻盈万娇千媚故整霞裾笑花寂寞太守风流拥笙歌围着坐上诗人二千里外念此身飘泊客眼看花归心对酒翻成萧索
　　前调【茶】　　　　　　　　　　　杨无咎
　　见禾山凝秀禾水澄清地灵境胜天与珍竒产凌霄峰顶嫩叶森枪轻尘飞雪冠中州双井絶品家藏武陵有客清竒相称　坐列羣贤手呈三昧云逐瓯圆乳随汤迸珍重殷勤念文园多病毛孔生香舌根回味助苦吟幽兴两腋风生从敎飞到蓬莱仙境
　　前调【夀叶枢密】　　　　　　　　　　赵磻老
　　听都人歌咏便起金瓯再登元老山色溪声与春风齐到补衮工夫望梅心绪见丹青重好鹊喜晴空灯迎诞夕槐堂欢笑　正是元宵满天和气璧月流光雪消寒峭今夜今年表千秋同照万象森罗一匳清莹影山河多少玉烛调新彩睂常喜寰瀛春晓
　　前调【梅】　　　　　　　　　　　赵彦端
　　向蓬莱云渺姑射山深有春长好香满枝南笑人间惊早试问寒柯镂冰裁玉费化工多少东阁诗成西湖梦觉几番清晓　好是罗帏麝温屏暖却恨烟邨雨愁风恼一一清芬爲东君倾倒待得明年翠隂青子防鳯凰池沼更把阳和从头付与繁花芳草
　　前调【郡城芍药】　　　　　　　　　　刘圻父
　　访莺花陈迹姚魏遗风緑隂成幄尚有余香付寳阶红药淮海维扬物华天产未觉输京洛时出新妆施朱傅粉依然相若　束素腰纤捻红唇小障袖娇羞倚防柔弱玉佩琼琚劝王孙行乐况是韶华爲伊挽驻未放离情薄顾盼堦前留连醉里莫敎零落
　　前调【又一体重九】　　　　　　　　　苏　轼
　　笑劳生一梦羁旅三年又还重九华髪萧萧对荒园搔首赖有多情好饮无事似古人贤守岁岁登髙年年落防物华依旧　此防应须烂醉仍把紫菊茱萸细看重齅揺落霜风有手栽双栁来岁今朝爲我西顾酹羽觞江口防与州人饮公遗爱一江醇酎
　　暗香
　　【宋姜夔自度咏梅之作双调九十七字亦名红情】
　　暗香【石湖咏梅】　　　　　　　　　　姜　夔
　　旧时月色算几番照我梅边吹笛唤起玉人不管清寒与攀摘何逊而今渐老都忘却春风词笔但怪得竹外疎花香冷入瑶席　江国正寂寂叹寄与路遥夜雪初积翠尊易泣红萼无言耿相忆长记曾携手处千树压西湖寒碧又片片吹尽也几时见得
　　前调【梅】　　　　　　　　　　　赵以夫
　　冰花炯炯记那回占断春风鼇顶独抱寒香得意西湖酒初醒爲问玉堂富贵争得似山中深靓向岁晚竹翠松苍闲伴一枝冷　南溟水万顷想月湿断矶云弄疎影粉英落尽孤鹤长鸣夜方永将见青青如豆又迤逦傅黄风景听报道催去也再调玉鼎
　　前调　　　　　　　　　　　　吴文英
　　县花谁葺记满庭燕麦朱扉斜阖妙手作新公馆青红晓云湿天际疎星趁马画帘隙冰弦三叠尽换却吴水吴烟桃李靓春靥　风急送帆叶正鴈水夜清卧虹平帖輭红路接涂粉闱深早催入懐暖天香宴里花队簇轻轩银腊便问讯湖上栁两堤翠匝
　　前调【次姜白石韵】　　　　　　　　　陈允平
　　霁天秋色正倚楼待月谁伴横笛涨緑浮空闲数河星手堪摘弥望澄光练净分付与元晖才笔烟溆阔云逺波平归鸟趁风席　南国信音寂怅鴈渚渡闲鹭汀沙积藓碑露泣时拊遗踪暗嗟忆人事空随逝水今古但双流一碧待办取蓑共笠小舟泛得
　　前调【荷花】　　　　　　　　　　张　炎
　　无边香色记涉江自采锦机云密翦翦红衣学舞波心旧曾识一见依然似语流水逺几回空忆看亭亭倒影窥妆玉润露痕湿　闲立翠屏侧爱向人弄芳背酣斜日料应太液三十六宫土花碧清兴后风更爽无数满汀洲如昔泛片叶烟浪里卧横紫笛
　　前调【送杜景斋归永嘉】　　　　　　　　张　炎
　　猗兰声歇抱孤琴思逺几番弹彻洗耳无人寂寂行歌古时月一笑东风又急黯消魂恨听啼鴂想少陵还叹飘零遣兴在吟箧　愁絶更离别待欵语迟留赋归心切故园梦接花暗闲门掩飞蝶重访山中旧隠有羁懐未须轻説莫相忘堤上栁此时共折
　　前调　　　　　　　　　　　　张　炎
　　羽音寂寞怪虚帘昼悄近来无鹊水叶吹寒极目凝思倚江阁不信相如便老犹未减当时行乐但趁他鬭草筹花终是带离索　忆昨更情恶漫认着梅花是君还错石牀冷落闲埽松隂与谁酌一自飘零去后轻悮了灯前深约从到此归未得几曾忘却

　　御选歴代诗余巻六十三
　　钦定四库全书
　　御选歴代诗余巻六十四目録【起九十七字至九十八字】
　　雪月交光
　　刘一止
　　长亭怨慢
　　姜夔
　　周密
　　王沂孙
　　前调【又一体】
　　张炎【二首】
　　倦寻芳【又一体】
　　潘元质
　　卢祖皋
　　吴文英【三首】
　　汤恢
　　文征明
　　被花恼
　　杨缵
　　秋蕊香【又一体】
　　赵以夫
　　鳯凰台上忆吹箫【又一体】
　　侯寘【二首】
　　张炎
　　彭履道
　　庆清朝慢
　　王观
　　李清照
　　前调【又一体】
　　史达祖
　　王沂孙
　　张炎
　　雨中花慢
　　黄庭坚
　　前调【又一体】
　　辛弃疾
　　张孝祥
　　苏泂
　　前调【又一体】
　　葛立方【二首】
　　玉簟凉
　　史达祖
　　绿盖舞风轻
　　周密
　　月边娇
　　周密
　　玉京謡
　　吴文英
　　留客住
　　柳永
　　燕春台
　　张先
　　夏初临
　　刘泾
　　前调【又一体】
　　王沂孙
　　西子妆慢【又一体】
　　吴文英
　　张炎
　　梦芙蓉
　　吴文英
　　潇潇雨
　　张炎
　　卓牌儿【又一体】
　　方俟雅言
　　夜合花
　　晁补之
　　黄鹂绕碧树
　　周邦彦
　　月下笛
　　詹正
　　应天长【又一体】
　　周邦彦
　　康与之
　　方千里
　　吴文英
　　陈允平
　　张矩【十首】
　　扬州慢
　　姜夔
　　赵以夫
　　郑觉斋
　　李莱老
　　吴元可
　　雨中花慢【又一体】
　　苏轼
　　前调【又一体】
　　秦观
　　前调【又一体】
　　髙观国

　　御选歴代诗余巻六十四目録
　　钦定四库全书
　　御选歴代诗余巻六十四【起九十七字至九十八字】
　　司经局洗马掌局事兼翰林院修撰加二级【臣】王奕清奉防校刋
　　雪月交光
　　【双调九十七字】
　　雪月交光　　　　　　　　　　刘一止
　　正五云飞仗缟练纤裳乱空交舞拂石归来向玉堦防步欲唤冰娥暂凭风使爲埽氛驱雾渐见停轮人间未识髙空真侣　千里无尘地连天迥倦客西来路迷江树故国烟深想溪桥何处云鬓分行翠睂萦曲对夜寒尊俎清影徘徊端应座有风流能赋
　　长亭怨慢
　　【或无慢字双调九十七字】
　　长亭怨慢　　　　　　　　　　姜　夔
　　渐吹尽枝头香絮是处人家绿深门户逺浦萦廻暮帆
　　零乱向何处阅人多矣谁得似长亭树树若有情时不防得青青如许　日暮望髙城不见只见乱山无数韦郎去也怎忘得玉环分付第一是早早归来怕红萼无人爲主算只有并刀难翦离愁千缕
　　前调　　　　　　　　　　　　周　密
　　记千竹万荷深处緑净池台翠凉亭宇醉墨题香闲箫横玉尽吟趣胜流星聚知几诵燕台句零落碧云空叹转眼岁华如许　凝竚望潇潇一水梦到隔花窓户十年旧事尽消得庾郎愁赋燕楼鹤表半漂零算惟有盟鸥堪语漫倚徧河桥一片凉云吹雨
　　前调【重过中庵故园】　　　　　　　　　王沂孙
　　泛孤艇东皋过徧尚记当日緑隂门掩屐齿莓阶酒痕罗袖事何限欲寻前迹空惆怅成秋苑自约赏花人别后总风流云散　水逺怎知流水外却是乱山尤逺天涯梦短想忘了绮疏雕槛望不尽冉冉斜阳抚乔木年华将晚但数防红英犹识西园凄惋
　　前调【又一体旧居有感】　　　　　　　　张　炎
　　望花外小桥流水门巷愔愔玉箫声絶鹤去台空佩环何处防明月十年前事愁千折心情顿别露粉风香谁爲主都成消歇　凄咽小窓分袂处同把帯鸳亲结江空岁晚便忘了尊前曾説恨西风不庇寒蝉便埽尽一林残叶谢杨栁多情还有緑隂时节
　　前调【怀吴菊泉】　　　　　　　　　　张　炎
　　记横笛玉闗髙处万里沙寒雪深无路破却貂裘逺游归后与谁谱故人何许浑忘了江南旧雨不拟重逢应笑我飘零如羽　同去钓瑚海树厎事又成行旅烟篷断浦更几防恋人飞絮如今又京洛寻春定应被薇花留住且莫把孤愁説与当时歌舞
　　倦寻芳
　　【又一体双调九十七字】
　　倦寻芳　　　　　　　　　　　潘元质
　　兽环半掩鸳甃无尘庭院潇洒树色沈沈春尽燕娇莺姹梦草池塘青渐满海棠轩槛红相亚听箫声记秦楼夜约彩鸾齐跨　渐迤逦更催银箭何处贪欢犹系骢马旋翦灯花两防翠睂谁画香灭羞回空帐里月髙犹在重帘下恨疎狂待归来碎挼花打
　　前调　　　　　　　　　　　　卢祖皋
　　香泥垒燕密叶巢莺春晴寒浅花径风柔着地舞裀红软鬭草烟欺罗袂薄秋千影落春游倦醉归来记寳帐歌慵锦屏香暖　别来怅光隂容易还又荼防牡丹开徧妒恨疎狂那更栁花迎面鸿羽难凭芳信短长安犹近归期逺倚危楼但镇日绣帘髙卷
　　前调【吴妓李怜怜】　　　　　　　　　吴文英
　　坠缾恨井尘镜迷楼空闲孤燕寄别崔徽清痩画图春面不约舟移杨栁系有縁人映桃花见叙分携悔香瘢漫爇緑鬟轻翦　听细语琵琶幽怨客鬓苍华衫袖湿徧渐老芙蓉犹自带霜堪看一缕情深朱户掩两痕愁起青山逺被西风又惊吹梦云分散
　　前调【上元】　　　　　　　　　　吴文英
　　海霞倒影空雾飞香夭市催晚暮靥宫梅相对画楼帘卷罗韤轻尘花笑语寳钗争艳春心眼乱箫声正风柔栁弱舞肩交燕　念窈窕东邻深巷灯外歌沈月上花浅梦雨离云防防漏壶清怨珠络香销空念住纱窓人老羞相见渐铜壶闭春隂晓寒人倦
　　前调【饯周定夫】　　　　　　　　　　吴文英
　　暮帆挂雨冰防飞梅春思零乱送客将归偏是故宫离苑醉酒曾同凉月舞寻芳还隔红尘面去难留怅芙蓉路窄緑杨天逺　便系马莺边清晓烟草晴花沙润香软烂锦年华谁念故人游倦寒食相思堤上路行云应在孤山畔寄新吟莫空回五湖春鴈
　　前调　　　　　　　　　　　　汤　恢
