<!-- { "loadSidebar": true } -->
　　太液波澄向鉴中照影芙蓉同蔕千柄緑荷深并丹脸争媚天心眷临圣日殿宇分明敞嘉瑞弄香齅蕊愿君王夀与南山齐比　池边屡回翠辇拥羣仙醉赏凭防凝思萼緑揽飞琼共波上游戏西风又看露下更结双双新莲子鬭装竞美问鸳鸯向谁留意
　　逍遥乐
　　【又一体双调九十八字】
　　逍遥乐　　　　　　　　　　　黄庭坚
　　春意渐归芳草故园佳人千里信沉音杳雨润烟光晚景澄明极目危栏斜照梦当年少对尊前上客邹枚小鬟燕赵共舞雪歌尘醉里谈笑　花色枝枝争好鬓丝年年渐老如今遇风景空痩损向谁道东君幸赐与天幕翠遮红绕休休醉乡岐路华胥蓬岛
　　黄河清慢
　　【双调九十八字】
　　黄河清慢【应制】　　　　　　　　晁端礼
　　晴景初升风细细云收天淡如洗望外鳯凰城阙葱葱佳气朝罢香烟满袖侍臣报天顔有喜夜来连得封章奏大河彻厎清泚　君王夀与天齐馨香动上穹频降祥瑞大晟奏功六乐初调宫徴合殿薫风乍转万花覆千官尽醉内家传诏重开宴未央宫里
　　三部乐
　　【双调九十八字本商调曲名后遂以爲词调也】
　　三部乐　　　　　　　　　　　苏　轼
　　美人如月乍见掩暮云更増妍絶算应无恨安用隂晴圆缺娇甚空只成愁待下牀又嬾未语先咽数日不来落尽一庭红叶　今朝置酒强起问爲谁减动一分香雪何事散花却病维摩无疾却低睂惨然不答唱金缕一声怨切堪折便折且惜取少年花发
　　前调【又一体梅雪】　　　　　　　　　周邦彦
　　浮玉飞璚向邃馆静轩倍増清絶夜窓垂练何用交光明月闻道官阁多梅趁暗香未逺冻蕊初发倩谁折取持赠情人桃叶　回文近传锦字道爲君痩损是人都説秖如染红着手胶梳黏发转思量镇长堕睫都只爲情深意切欲报信息无一句堪喻愁结
　　万年欢
　　【双调九十八字】
　　万年欢【梅】　　　　　　　　　　王安礼
　　雅出羣芳占春前信息腊后风光野岸邮亭繁似万防轻霜清浅溪流倒影更黯澹月色笼香浑疑是姑射冰姿夀阳粉面初妆　多情对景易感况淮天庾岭迢递相望愁听龙吟凄絶画角悲凉念昔因谁醉赏向此际空恼危肠终须待结实恁时佳味堪尝
　　八节长欢
　　【双调九十八字】
　　八节长欢　　　　　　　　　　毛　滂
　　泽国秋深绣槛天近坐乆魂清溪山绕尊酒云雾浥衣襟余霞孤鴈送乡愁寄寒闺一防离心杜老两峰秀处短发疎巾　佳人爲折寒英罗袖湿真珠露冷钿金幽艳爲谁妍东篱下却敎醉倒渊明君但饮莫觑他落日芜城从敎夜龙山清月端的便解留人
　　前调【送孙守公素】　　　　　　　　　毛　滂
　　名满人间记黄金殿旧赐清闲才髙鹦鹉赋风凛惠文冠涛波何处试蛟鳄到白头犹守溪山且做龚黄様度留与人看　桃溪栁曲隂圆离唱断旌旗却卷春还襦袴寄余温双石畔惟闻吏胆长寒诗翁去谁细绕屈曲防干从今后南来幽梦应随月渡云湍
　　二郎神
　　【双调九十八字】
　　二郎神　　　　　　　　　　　吕渭老
　　西池旧约燕语栁梢桃萼向紫陌秋千影下同绾双双鳯索过了莺花休则问风共月一时闲却知谁去唤秋隂满眼败红药　飘泊江湖载酒十年行乐甚近日伤髙念逺不觉风前泪落橘熟橙黄堪一醉断未负晚凉池阁只愁被撩拨春心烦恼怎生安着
　　碧芙蓉
　　【双调九十八字】
　　碧芙蓉【秋思　　　　　　　明媛】叶小鸾
　　曲径绕苍苔秋意平铺萧散无数澹日移堦几度寻花悮西风怨露草寒螀夜天凄霜林烟树隔桥杨栁翠减长条犹自依依故　青山云去杳红楼日又催暮罗簟生寒漫引新桐句池塘映芙蓉一叶帘幙惊海棠疎雨防干凭徧妆台渐冷黯黯无语空凝伫
　　玉蝴蝶
　　【又一体双调九十九字】
　　玉蝴蝶　　　　　　　　　　　柳　永
　　望处雨收云断凭防悄悄目送秋光晚景萧疎堪动宋玉悲凉水风轻苹花渐老月露冷梧叶飘黄遣情伤故人何在烟水茫茫　难忘文期酒令几辜风月屡变星霜海阔山遥未知何处是潇湘念双燕难凭逺信指暮天空识归艎黯相望断鸿声里立尽斜阳
　　前调　　　　　　　　　　　　柳　永
　　淡荡素商行暮逺空雨歇平野烟收满目江山堪助楚客冥搜素光动云涛涨晚紫翠冷霜巘横秋景清幽渚兰香谢汀树红愁　良俦西风吹帽东篱携酒共结欢游浅酌低吟坐中俱是饮家流对残晖登临休叹赏令节酩酊方酬且相留眼前尤物举琖忘忧
　　前调　　　　　　　　　　　　柳　永
　　是处小街斜巷烂游花馆连醉瑶卮选得芳容端丽冠絶吴姬绛唇轻笑歌尽雅莲歩穏举措皆奇出屏帏倚风情态约素腰肢　当时绮罗丛里知名虽乆识面何迟见了千花万栁比并不如伊未同欢寸心暗许欲话别纤手重携结前期美人才子合是相知
　　前调　　　　　　　　　　　　栁　永
　　误入平康小巷画檐深处朱箔微褰罗绮丛中偶认旧识婵娟翠睂开娇横逺岫緑鬓亸浓染春烟忆情牵粉墙曾恁窥宋三年　迁延瑚筵上亲持犀管旋叠香牋要索新词殢人含笑立尊前按新声珠喉渐穏想旧意波脸増妍苦留连鳯衾鸾枕忍负良天
　　前调　　　　　　　　　　　　栁　永
　　渐觉芳郊明媚夜来膏雨一洒尘埃满目浅桃深杏露染烟栽银塘静鱼鳞簟展烟岫翠甲屏开殷晴雷云中鼓吹游徧蓬莱　徘徊隼旟前后三千珠履十二金钗雅俗熙熙下车成晏尽春台好雍容东山妓女堪笑傲北海尊罍且追陪鳯池归去那更重来
　　前调【和梁才甫游园作】　　　　　　　　王安中
　　御水縠文风皱画桥横处沙路晴时曲坞藏春朱户翠竹参差过墙花娇无限思笼槛栁低不胜垂海棠枝爲东君爱未敢离披　迟迟日华融丽悠扬丝管掩冉旌旗喜入繁红坐来开尽不须吹听莺迁还思上苑约鳯浴应展新池促归期燕飞蝶舞特地熙熙
　　前调　　　　　　　　　　　　晁补之
　　暗忆少年豪气烂游南国蓬岛风光醉倚吴王宫殿不解悲凉舞犹慵小腰似栁歌尚怯娇语如簧好林塘玳筵留住彩舫携将　清狂扬州一梦中山千日名利都忘细数从前眼中欢事尽成伤去船迷乱花流水遗佩悄寒草空江黯愁肠暮云吟断青鬓成霜
　　前调　　　　　　　　　　　　晁冲之
　　目断江南千里灞桥一望烟水微茫帘锁重门人去暗惜流光雨轻轻梨花院落风澹澹杨栁池塘恨偏长佩沉湘浦云散髙唐　清狂重来一梦手搓梅子煮酒新尝寂寞经春小桥依旧燕飞忙玉钩防凭多渐暖金缕枕别乆犹香最难忘看花南陌待月西厢
　　前调【和晁侍郎寄强伯】　　　　　　　　葛　郯
　　忆昨苕溪惯弄五亭月笛四水烟蓑何事毗檀门外马驻长坡野花中乱红杳霭小桥外叠翠嵯峨且顔酡但存长袖舞到婆娑　云何立盟惠政春行五马月皎千波赢得宾僚听隔墙无事髙歌帐烟寒瑞麟影堕帘雾细寳鸭香多试蹉跎一椑落日又送樵柯
　　前调　　　　　　　　　　　　李　纲
　　万古秣陵江国檥舟烟防千里云林故垒髙楼凝望逺水遥岑景阳钟那闻旧响玉树唱空有余音感春心六朝遗事萧索难寻森森甘泉法从弟兄芝玉顾我情深契阔相思岂知今日共登临对尊俎休辞痛饮増志节须且髙吟栁揺金断霞轻霭残照西沈
　　前调【追别杜仲髙】　　　　　　　　　辛弃疾
　　古道行人来去香满红树风雨残花望断青山髙处都被云遮客重来风流觞咏春巳去光景桑麻苦无多一条垂栁两个啼鸦　人家疎疎翠竹隂隂緑树浅浅寒沙醉兀篮舆夜来豪饮太狂些到如今都齐醒却只依旧无奈愁何试聼呵寒食近也且住爲佳
　　前调【杜仲髙书来戒酒用其韵】　　　　　　　辛弃疾
　　贵贱偶然浑似随风帘幙篱落飞花空使儿曹马上羞面频遮向空江谁捐玉佩寄离恨应折疎麻暮云多佳人何处数尽归鸦　侬家生涯蜡屐功名破甑交友抟沙往日曽论渊明似胜卧龙些算来从人生行乐休便説日饮亡何快斟呵裁诗未穏得酒良佳
　　前调　　　　　　　　　　　　陆　游
　　倦客平生行处坠鞭京洛解佩潇湘此夕何年来赋宋玉髙唐绣帘开香尘乍起莲歩穏银烛分行暗端相燕羞莺妒蝶扰蜂忙　难忘芳尊频劝峭寒新退玉漏初长几许幽情只愁歌罢月侵廊欲归时司空笑闷微近处丞相嗔狂断人肠假饶相送上马何妨
　　前调　　　　　　　　　　　　髙观国
　　唤起一襟凉思未成晚雨先做秋隂楚客悲残谁解此意登临古台荒断霞斜照新梦黯微月疎砧总难禁尽将幽恨分付孤斟　从今倦看青镜既迟勋业可负烟林断梗无凭岁华揺落又惊心想莼汀水云愁凝闲蕙帐夜鹤悲吟信沉沉故园归计休更侵寻
　　前调　　　　　　　　　　　　史达祖
　　晚雨未摧宫树可怜闲叶犹抱凉蝉短景归秋吟思又接愁边漏初长梦魂难禁人渐老风月俱寒想幽欢土花庭甃虫网防干　无端啼蛄搅夜恨随团扇苦近秋莲一曲当楼谢娘悬泪立风前故园晚强留诗酒新鴈逺不致寒暄隔苍烟楚香罗袖谁伴婵娟
　　前调　　　　　　　　　　　　尹济翁
　　几许暮春清思未知芍药先拟荼防老却东风春去不与人期似情多何曽荀倩便梦断不爲崔徽且衘杯暖风袭袭淡日晖晖　怎知懐芳心在树花露泣竹叶烟啼满目残红新愁成阵怅成围画帘空龙媒独倚午隂静燕子双飞任春归寻人栁下梦过堂西
　　前调　　　　　　　　　　　　张　翥
　　屏里吴山深窈宿酲未解午枕初酣胆怯窓虚惊起误使人嫌是乳鸦声声緑树是语燕两两珠帘转愁添斜翘不整堕珥慵拈　厌厌行云飞去潇湘江上巫峡峰尖不尽销凝海棠月上已窥檐蝶影寒羞熏翠被灯花痩嬾叠香匳倚春织暗啼妆泪半袖红淹
　　前调【梁生园有兰名玉蝴蝶】　　　　　　　杨　慎
　　蝴蝶不随春去玉英瑶蕊犹自娟娟潇洒水边林下洗净朱铅嫦娥来梁园月下青女降楚畹霜前更山隂婆娑一老觞咏羣贤　当年紫茎緑叶纫华拥佩故事陈篇何似今宵长歌石磴防红泉醉归去香携满袖似相逢解佩江仙散尘縁猗猗一曲琼轸冰弦
　　前调　　　　　　　　　　　　冯鼎位
　　乌鹊不传消息三更时节因甚南飞试上髙台一望风景凄其响疎砧渐翻河鼓浮玉镜斜转参旗画楼西雕防碧瓦无限清辉　差池年华荏苒难成彩梦聊説灵犀冷冷清霜等闲沾透谢郎衣绿杨枝曽来系马红杜叶漫共留题且相携翠萝深处重倒金卮
　　前调　　　　　　　　　　　　陈子龙
　　才过十三春浅珠帘开也一叚云轻愁絶腻香温玉弱不胜情渌波防月华清晓红露滴花睡初醒理银筝纤芽半掩风送流莺　娉婷小屏深处海棠微雨杨栁新晴自笑无端近来憔悴爲谁生假娇憨戏揉芳草暗伤感泪点春冰且消停萧郎归矣莫怨飘零
　　前调　　　　　　　　　　【明媛】叶纨纨
　　惆怅别来岁换清秋风月几度悲伤极目蒹葭烟水一片微茫黯魂飞闲愁空断还怅望孤闷偏长对池塘红销残碧緑怨初黄　凄凉蛩吟小院露寒金井月绕回廊诗酒萧疎旧愁新恨最难忘掩重门卧残清昼理瑶瑟烧尽炉香数流光秋灯闪淡无限徬徨
　　前调　　　　　　　　　　　　叶纨纨
