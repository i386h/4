<!-- { "loadSidebar": true } -->
　　侬是江南游治子乌帽青鞵行乐东风里落尽杨花春满地萋萋芳草愁千里　扶上兰舟人欲醉日暮青山相映双蛾翠万顷湖光歌扇底一声吹下相思泪
　　前调【清明前两日闻燕】　　　　　　　　汪宗臣
　　年去年来来去早怪底不来庭院春光老知向谁家翻别调家家望断飞踪杳　千里潇湘烟渺渺不记雕梁旧日恩多少逼近清明才一到故巢犹在朱檐晓
　　前调　　　　　　　　　　　　姚云文
　　春到海棠花几信馆余寒欲雨征衣润燕认杏梁栖未穏牡丹忽报清明近　恨入青山连晓镜香雪柔酥应被春消尽绣阁深深人半醒烛花贴在金钗影
　　前调　　　　　　　　　　　　詹　正
　　微雨烧香余润气新緑愔愔乳燕相依睡无复卷帘知客意杨花更欲因风起　旧梦苍茫云海际彊作欢娱不觉当年似曾笑浮花并浪蕊如今更惜棠梨子
　　前调　　　　　　　　　　　　詹　正
　　日晩防人酥粉涴四雨亭前面面看花坐扇拂游蜂青杏堕新红一路秋千过　帘外清歌帘底和自理琵琶不用笙簧佐八折香罗余碧唾露花防笔轻题破
　　前调　　　　　　　　　　　　吴元可
　　人自怜春春未去萱草石榴也解留春住只到送春无送处山花落得红成路　高处莺啼低蝶舞何况日长燕子能言语付与光隂相客主晴云又卷西边雨
　　前调【舟行懐旧】　　　　　　　　　　萧允之
　　十幅归帆风力满记得来时买酒朱桥畔逺树平芜空目断乱山惟见斜阳半　谁把新声翻玉管吹过沧浪多少伤春怨巳是客懐如絮乱画楼人更回头看
　　前调　　　　　　　　　　　　刘天迪
　　一翦清波娇欲溜緑怨红愁长为春风痩舞罢金杯睂黛皱背人倦倚晴牎绣　脸晕潮生微带酒催唱新词不应频摇手闲把琵琶调未就羞郎还又垂红袖
　　前调　　　　　　　　　　　　周孚先
　　舟檥津亭何处树晓起珑回首迷烟树江上离人来又去飘零只似风前絮　倦倚篷牎谁共语野草闲花一一伤离绪明日重来须记取緑杨门巷深深处
　　前调　　　　　　　　　　　　张　翥
　　陌上垂杨吹絮罢愁杀行人又是春归也点点飞来珠泪洒多情解逐章台马　痩尽柔丝无一把细叶青苹闲却当时画惆怅此时何处写黄昏澹月疎帘下
　　前调　　　　　　　　　　　　张　埜
　　狼藉春衫愁万点半是征尘半是啼痕染别久流光空冉冉料应病颊成双靥　罗带同心香未敛甚日兰舟重把归妆检极目画楼云树掩凭谁翦却吴江险
　　前调　　　　　　　　　　　　倪　瓒
　　夜永愁人偏起早容鬓萧萧镜里看枯槁雨叶铺庭风为埽闲门寂寞生秋草　行路难行悲逺道説着征途着处皆烦恼久客还家贫亦好无家漫自伤懐抱
　　前调【送春】　　　　　　　　　　汪　斌
　　芳草天涯犹未歇暗緑稀红栁絮才飘雪有意送春还惜别杜鹃争奈催归切　绣阁无人帘半揭苦忆边城十载音书絶惟有东风无异説年年来趁梅花月
　　前调　　　　　　　　　　　　凌云翰
　　过雨春波浮鸭緑草阁三间人住清溪曲旧种小桃多映竹乱红遮断松边屋　有客抱琴穿翠麓隔水呼舟应是怜幽独歴歴武陵如在目几时同借仙源宿
　　前调【新栁】　　　　　　　　　　张　雨
　　谁道鵞儿黄似酒对酒新鵞得似垂丝桞铅粉泥金初染就年年春雪消时　一缕柔情能断否雨重烟轻无力萦牎牖试看溪南隂十亩落花都聚红云帚
　　前调【题九月海棠】　　　　　　　　　明仁宗
　　烟抹霜林秋欲困吹破胭脂便觉西风润翠袖怯寒愁一寸谁家庭院黄昏信　明月修容生逺恨旋摘余娇簪满佳人鬓醉倚小阑花影近不应先有春风分
　　前调【闺情】　　　　　　　　　　杨　基
　　净洗胭脂轻扫黛鬭草庭边自拗棃花戴一段心情空自爱风流那得时常在　屈指春光归巳快不卷珠帘又恐东风怪花影低将新月碍小阑干外深深拜
　　前调【卜居】　　　　　　　　　　杨　基
　　人间何处宜闲住除却桃源便向潇湘去杨栁桃花千万树不须更覔深深处　白鹭轻鸥为伴侣女嫁渔郎男娶渔翁女巳办緑簔眠细雨料应天意还相许
　　前调【苏堤春晓】　　　　　　　　　　莫　璠
　　十里楼台花雾绕宜雨宜晴山色笼春晓杨栁梢头残月小海棠枝上犹眠鸟　兰帐玉人初睡觉试问楼前画舫开多少报道寻芳人起早紫驺嘶过香尘道
　　前调【平湖秋月】　　　　　　　　　　莫　璠
　　璧月沈辉湖渌靓一色琉璃倒湛山河影贝阙琳宫明愈莹人间无此清凉境　笑撷芙蓉垂舴艋醉掬文漪摇动金千顷欲唤坡仙同赋咏桂花露湿衣襟冷
　　前调【栁浪闻莺】　　　　　　　　　　莫　璠
　　西子湖头春过半万树垂杨汹似波纹乱黄褪緑匀谁暗换骏游来系花騘惯　红喙娇莺啼缓缓韵叶笙簧几被风吹断恼乱佳人停凤管背花偷把春纤按
　　前调【花港观鱼】　　　　　　　　　　莫　璠
　　杜若浮香春霁雨浪暖桃花锦涨鸳鸯渚碧藻丛深菱叶底纤鳞吹沫摇頳尾　戏把金钩垂緑水却忆雕阑翠袖人同倚肠断萧娘无一纸相思欲报凭双鲤
　　前调【南屏晓钟】　　　　　　　　　　莫　璠
　　翠巘深深深几许佛阁华钟鲸吼西风里回首南庄行乐地暝烟隔断青莲宇　宴饮芳园人散去金钥严城次第催将闭一望长桥灯火起绛纱影里联归骑
　　前调【断桥残雪】　　　　　　　　　　莫　璠
　　快雪时晴寒尚沍玉屑银沙纷满湖南路一道垂虹如约素裙腰草色非前度　断玦遗环愁日暮想像凌波罗韤应难步欲探梅花何处所山童指点逋仙墓
　　前调【雷峰夕照】　　　　　　　　　　莫　璠
　　古塔斜阳红欲暝西崦人家半在桑榆影水映残霞如濯锦烟花佛国非凡境　十里画船归欲尽渔唱菱歌别是湖中景待月有人楼上等珠帘半巻阑重凭
　　前调【麴院荷风】　　　　　　　　　　莫　璠
　　五月凉风来麯院緑水芙蕖红白都开徧风递荷香清不断采莲舟过歌声缓　醉折碧筒供笑翫翠盖红绡高下翻零乱向晚新凉生酒面六铢衣薄停纨扇
　　前调【两峰插云】　　　　　　　　　　莫　璠
　　南北双峰云气绕玉削芙蓉迥出青天表金碧浮图瞻缥缈朱甍绣槛临黄道　下界红尘飞不到东望彤庭日出扶桑晓愿借谪仙希有鸟瑶笙吹上蓬莱岛
　　前调【三潭印月】　　　　　　　　　　莫　璠
　　秋静寒潭澄见底玉色蟾蜍飞入清泠水睡熟骊龙呼不起颔珠光照冰壶里　防赏此时能有几遥忆同欢今夜人千里试问龙渊深几许骑鲸欲共姮娥语
　　前调【对月独酌二首】　　　　　　　　　吴子孝
　　云细晚来翻作雨皎月初升谁埽云飞去寒露渐零虫夜语珠帘卷却香消缕　独坐独吟杯独举寂寞茅堂无限秋情绪丘壑风流吾自许举杯邀月天应与
　　前调　　　　　　　　　　　　吴子孝
　　云妒中天离海月巧掩横遮云里还如雪无客向云天上説广寒常在云须灭　桂子飘香香未歇万里清辉共仰琉瓈阙画鼔春雷秋后发玲珑石畔歌清絶
　　前调　　　　　　　　　　　　吴子孝
　　繍幕玲珑花影碎好鸟花间报道春光媚红锦地衣拖舞袂画堂日日笙歌沸　年少潘郎长得意罗绮生香坐拥神仙丽万紫千红花富贵肯教容易春归去
　　前调　　　　　　　　　　　　吴子孝
　　菡萏花香来别馆华屋巢成高下飞银翦冰李金盘传玉腕潇湘烟绕屏山逺　牎下榴花红照眼闲并瑶笙坐对双蛾浅小院雨余明月满良宵不觉更筹短
　　前调　　　　　　　　　　　　吴子孝
　　庭下碧梧飘一叶潇洒新秋琼砌鸣蛩切残暑渐抛团扇月西风巻尽云千叠　鴈字楼前明又灭满院天香是处飞丹雪小苑晓来风景别溪山相映冰壶彻
　　前调　　　　　　　　　　　　吴子孝
　　天气初寒梅萼小画阁春多金兽添沈脑锦帐浅斟低唱好红顔依旧人难老　雪意方浓风料峭百尺瑶台双鹤来蓬岛一防阳和传蕙草玉山爱向金尊倒
　　前调　　　　　　　　　　　　呉子孝
　　画阁黄昏闻燕语池上风来凉度芭蕉树可惜闲心无伴侣美人门外来双屦　血色生绡笼蜡炬酒泻新荷便当琼杯举满口清寒流玉缕緑茎香胜金茎露
　　前调　　　　　　　　　　　　薛廷宠
　　緑杨枝上黄鹂小长路闗情花鸟三春了云水迢迢乡梦杳夭桃秾李空开笑　江笛一声天正晓雨色愁人征骑忙多少紫荇风牵罗带绕晩来顿觉轻寒峭
　　前调　　　　　　　　　　　　呉鼎芳
　　帘外游丝飞去了打叠闲愁断送啼莺晓一曲画阑银月小玳牀人倦残香杳　生怕金铃催宿鸟叫过三更月与花都少斜倚博山幽恨悄双睂做就堆烦恼
　　前调【春日】　　　　　　　　　　陈子龙
　　雨外黄昏花外晓催得流年有恨何时了燕子又来春渐老乱红相对愁睂埽　午梦阑归路杳醒后思量踏徧闲庭草几度东风人意恼深深院落芳心小
　　前调【二月晦游东郊松林】　　　　　　　　孙茂芝
　　落尽棠棃春巳暮芳草多情才过蒙防雨栁絮颠狂飞不住秋千正在浓隂处　庙口神弦初罢舞画扇轻衫随意城东步笑逐钿车归去路酒香一行青松树
　　前调【桂影　　　　　　　　明媛】朱盛藻
　　寳魄初临青玉树万叠浓隂一点窥人处笑印参差睂黛谱晕灰学画檀深注　庭转金波疑渐曙鸾尾偏栖乍怯霓裳露待到深秋金粟吐轻裾又袭幽芬暮
　　前调【栁影】　　　　　　　　　　朱盛藻
　　永日三眠颦较妩困态初舒莫遣红妆妒自有明珠生逺浦舞低恍向楼心觑　拂地长条谁是主露下芙蓉只恐难留住好趁烟光凝地防交枝漫锁长门路
　　前调【薇影】　　　　　　　　　　朱盛藻
　　亚朶蒙茸闻暮雨池水空明倒写如红雾百日芳菲香渐布三番屈指看三五　禁院仙郎传伴侣瞥覩如花省识难凭据绮阁轻隂须记取玉纤指处筛金缕
　　前调　　　　　　　　　　【明媛】张倩倩
　　漠漠轻隂笼竹院细雨无情泪湿霜花面落叶西风吹不断长沟流尽残红片　千徧相思才夜半又听楼前叫过伤心鴈不恨天涯人去逺三生縁薄吹箫伴
　　前调【咏蝶　　　　　　　　明媛】沈静専
　　舞向低檐依嫩緑翠冷天涯影断吹愁续幻就云衣飞态足粉烟浥露枝头浴　风动犹疑翻紫玉引得佳人悮入花隂扑静敛香须还自宿蜂媒覔伴仍相促
　　前调　　　　　　　　　　　　沈静専
　　逺树披烟翻翠缕绣粉生香寒月梨花露栁荡云轻春半暮残阳流影低花坞　枝上娇莺犹解愬草緑帘隂生啓愁归路抟就芳华天可悮悲歌又把年光度

　　御选歴代诗余巻四十
　　钦定四库全书
　　御选歴代诗余巻四十一目录【起六十一字至六十二字】
　　贺圣朝【又一体】
　　欧阳炯
　　前调【又一体】
　　欧阳炯
　　玉堂春
　　晏殊【三首】
　　南楼令【又一体】
　　呉文英
　　系裙腰【又一体】
　　张先
　　拨棹子【又一体】
　　黄庭坚
