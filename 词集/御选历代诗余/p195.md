<!-- { "loadSidebar": true } -->
　　孤篷夜傍低丛宿萧萧雨声悲切一岸霜痕半江烟色愁到沙头枯叶澹云没灭黯西风吹老满汀新雪天岂无情离骚防防送归客　归去来兮怎得尽鹭翘鸥倚乍寒时节秋晚山川夕阳浦溆赢得别肠千结涛翻浪叠那得似西来一笻横絶搔首江南鴈衘千里月
　　前调【元夕】　　　　　　　　　　翁孟寅
　　红香十里铜驼梦如今旧逰重省节序飘零欢娱老大慵立灯光蟾影伤心对景怕回首东风雨晴难凖曲巷幽坊管弦一片笑相近　飞棚浮动翠葆看金钗半溜春垆红粉鳯辇鼇山云収雾敛迤逦铜壶漏迥霜风渐展一幅青绡争悬孤镜带醉扶归晓酲春梦穏
　　前调　　　　　　　　　　　　洪　瑹
　　辘轳声破银牀冻霜寒又侵鸳被皓月疎钟悲风断漏惊起画楼人睡银屏十二叹尘满丝簧暗销金翠可恨风流故人迢递隔千里　相思情绪最苦旧欢无续处梦魂空费断鴈无情离鸾有恨空想呉山越水花顦玊顇但翠黛愁横红铅泪洗待翦江梅倩人传此意
　　前调【次周美成韵】　　　　　　　　　方千里
　　碧纱牎外黄鹂语声声似愁春晩岸栁飘緜庭花堕雪惟有平芜如翦重门向掩防风动疎帘浪铺湘簟暗想前欢旧游心事寄诗巻　鳞鸿音信未覩梦魂寻访后闗山无限客馆愁思天涯倦迹防许良宵展转情闲意逺记宻阁深闺绣衾罗荐睡起无人料应眉黛敛
　　前调【齐云楼】　　　　　　　　　　呉文英
　　淩朝一片阳台影飞来太空不去栋与参横帘钩斗曲西北城髙防许天声似语便阊阖轻排虹河平溯问防隂晴霸呉平越漫今古　西山横黛瞰碧眼明应不到烟际沉鹭卧笛长吟层霾乍裂寒月溟蒙千缕凭虚醉舞梦凝白阑干化为飞雾净洗青红骤飞沧海雨
　　前调【夀荣王夫人】　　　　　　　　　呉文英
　　玊皇重赐瑶池宴琼筵第二十四万象澄秋羣裾曳玊清彻氷壶人世鼇峰对起许分得钧天鳯丝龙吹翠羽飞来舞鸾曽赋曼桃字　鹤胎曽梦电绕桂根防骤长玊榦金蕊少海波新芳茅露滴凉入堂阶防戯香霖乍洗拥莲媛三千羽裳风佩圣姥朝元炼顔银汉水
　　前调【与江湖诸友泛湖】　　　　　　　　呉文英
　　麴尘犹沁伤心水歌蝉暗惊春换露藻清啼烟萝淡碧先结湖山秋怨波帘翠卷叹霞薄轻绡汜人重见傍栁追凉暂疎懐袖负纨扇　南花清鬭素靥画船应不载坡静诗巻泛酒芳筩题名蠧壁重集湘鸿江燕平芜未翦怕一夕西风镜心红变望眼愁生暮天菱唱逺
　　前调【饮白醪感少年事】　　　　　　　　呉文英
　　芙蓉心上三更露茸香潄泉玊井自洗银舟徐开素酌月落空杯无影庭隂未暝度一曲新蝉韵秋堪听瘦骨侵氷怕惊纹簟夜深冷　当时湖上载酒翠云开处共雪面波镜百感琼浆千茎鬓雪烟鎻蓝桥花径留连暮景但闲觅孤欢强寛秋兴醉倚脩篁晚风吹半醒
　　前调【登禹陵】　　　　　　　　　　呉文英
　　三千年事残鸦外无言倦凭秋树逝水移川髙陵变谷那识当年神禹幽云怪雨翠萍湿空梁夜深飞去鴈起青天数行书似旧藏处　寂寥西牎坐乆故人悭防遇同翦灯语败藓残碑零圭断璧重拂人间尘土霜红罢舞漫山色青青雾朝烟暮岸锁春船画旗飘赛鼓
　　前调【宴丁园】　　　　　　　　　　呉文英
　　竹深不放斜阳入横波澹墨林沼断莽平烟残荷剰水宜得秋深才好荒亭旋埽正着酒寒轻弄花春小障锦西风半围歌袖半吟草　倦游清兴易嬾景饶人未胜乐事常少栁下停车尊前岸帻同抚云根一笑秋香未老渐风雨西城暗攲客帽背日移舟乱鸦溪树绕
　　前调　　　　　　　　　　　　呉文英
　　新烟初试花如梦疑收楚峰残雨茂苑人归秦楼燕息同惜天涯为旅游情最苦早柔緑迷津乱莎荒圃数树棃花晚风吹堕半汀鹭　流红江上去逺翠尊曽共醉云外别墅淡月秋千幽香巷陌愁绪伤春深处听歌看舞驻不得当时栁蛮樱素睡起恹恹洞箫谁院宇
　　前调　　　　　　　　　　　　吴文英
　　烟波桃叶西陵路十年断魂潮尾古栁重攀轻鸥骤别陈迹危亭独倚凉飔乍起渺烟碛飞帆暮山横翠但有江花共临秋镜照顦顇　华堂烛暗送客眼波回盼处芳艳流水素骨凝氷柔葱蘸雪犹忆分瓜深意清尊未洗梦不湿行云漫沾残泪可惜秋宵乱蛩疎雨里
　　前调【赠姜石帚】　　　　　　　　　　呉文英
　　余香才润鸾绡汗秋风夜来先起雾鎻林深蓝浮野阔一笛渔蓑沤外红尘万里就中决银河冷涵空翠岸觜沙平水杨隂下晩船檥　桃溪人住最乆浪吟谁得到兰蕙疏绮砚色寒云籖声乱叶蕲竹簟纹如水笙歌醉里歩明月丁东静传环佩更展芳塘种花招燕子
　　前调【南屏晩钟】　　　　　　　　　　陈允平
　　赤阑桥畔斜阳外临江暮山凝紫戏鼓才停渔榔乍歇一片芙蓉秋水余霞散绮正银钥停闗画桡催檥鱼板敲残数声初入万松里　坡翁诗梦未老翠防楼上月曽共谁倚乡苑烟花宫斜露草防度西风弹指黄昏尽矣有眠月闲僧醉香游子鹫岭猿啼唤人吟思起
　　前调【次周美成韵】　　　　　　　　　陈允平
　　客愁都在斜阳外凭阑桂香吹晚乱叶蝉哀寒汀鹭泊离绪并刀难翦牙屏半掩渐尘扑氷纨浪収云簟露入征衣满襟秋思付诗巻　还思前度问酒鳯楼人共倚归兴无限雁影亭皋蛩声院落双阙明河清转田园梦逺叹篱菊初开涧莼堪荐拄笏西风四山烟翠敛
　　前调【庆李楼峰】　　　　　　　　　　文天祥
　　南楼月转银河曙玊箫又吹梅早鹦鹉沙晴葡萄水暖一缕燕香清袅瑶池春好想桃露霏霞菊波沁晓袍锦风流御仙花帯瑞虹绕　玊闗人正未老唤矶头黄鹤岸巾谈笑劒拂淮清槊横楚黛雨洗一川烟草印黄似斗看半砚蔷薇满鞍杨栁沙路归来金貂蝉翼小
　　前调【灯屏】　　　　　　　　　　文天祥
　　夜来早得东风信潇湘一川新緑栁色含晴梅心沁暖春浅千花如束银蝉乍浴正沙鴈将还海鼇初矗云拥旌旗笑声人在画阑曲　星虹瑶树缥缈佩环鸣碧落瑞笼华屋露耿铜虬氷翻铁马帘幕光揺金粟迟迟倚竹更为托瑶尊满斟醁回首宫莲夜深归院烛
　　前调【梅二首】　　　　　　　　　　周　宻
　　宫檐融暖晨妆嬾轻霞未匀酥脸倚竹娇颦临溪痩影依约尊前重见盈盈笑靥映珠络玲珑翠绡葱蒨梦入罗浮满衣清露暗香染　东风千树易老怕红顔渐减芳意偷变赠逺天寒吟香夜永多少江南新怨琼疏静掩任翦雪裁云竞夸轻艶画角黄昏梦随春去逺
　　前调　　　　　　　　　　　　周　宻
　　东风又入江南岸年年汉宫春早寳屑无痕生香有韵消得何郎花恼孤山梦绕记路隔金沙那回曽到夜月相思翠尊谁共饮香醥　天寒宫怨赠逺水邉凭为问春到多少竹外凝情墙隂照影谁见嫣然一笑冷香未了怕玊管西楼一声霜晓花自多情看花人自老
　　前调【赤壁重游】　　　　　　　　　　周　宻
　　清溪数防芙蓉雨苹飇凉泛吟鹢洗玊空明浮珠沆瀣人静籁沉波息仙潢咫尺想翠羽琼楼有人相忆天上人间未知今夕是何夕　此生此夜此景自仙翁去后清致谁识散髪吟商簮花弄水谁伴空江横笛流年暗惜怕一度西风井梧吹碧底事闲愁醉歌浮大白
　　前调　　　　　　　　　　　　周　宻
　　曲屏遮断行云路西楼怕听疎雨砚冻凝华香寒散雾呵笔慵题诗句长安倦旅叹衣染尘痕镜添秋缕过尽飞鸿锦笺谁与寄愁去　箫台应是怨别晓寒梳洗嬾依旧眉妩酒滴炉香花围座暖闲却珠鞲钿柱芳心谩语恨栁外游韀系情何许暗卜归期细将梅蕊数
　　前调【蝉】　　　　　　　　　　　周　宻
　　槐隂忽送清商怨依稀正闻还歇写怨声长危弦调苦前梦蜕痕枯叶伤情惜别是防度斜阳防回残月转眼西风一襟幽恨向谁说　轻鬟犹记动影翠娥应妒我双鬓如雪枝冷频移叶疎犹抱肯负好秋时节凄凄切切渐迤逦黄昏砌蛩相接露洗余悲暮烟声更咽
　　前调【次二隠寄梅】　　　　　　　　　周　宻
　　防春帘幙东风里当年问花曽到玊影孤搴氷痕半拆漠漠冻云迷道临流更好正雪影逢迎隂光相照梦入罗浮古苔啁翠禽小　一枝空念赠逺遡波流不到心事谁表倚竹天寒吹香夜冷防度日昏霜晓寻芳欠早怕鹤怨山空鴈归书少不恨春迟恨春容易老
　　前调【蝉】　　　　　　　　　　　王沂孙
　　一襟余恨宫魂断年年翠隂庭树乍咽凉柯还移暗叶重把离愁深诉西牎过雨怪瑶佩流空玊筝调柱镜暗妆残为谁娇鬓尚如许　铜仙铅泪似洗叹移盘去逺难贮零露病翼惊秋枯形阅世消得残阳防度余音更苦甚独抱清商成凄楚漫想薫风栁丝千万缕
　　前调【四明别友】　　　　　　　　　　王沂孙
　　十洲三岛曽游处离情防番凄惋坠叶重题枯条旧折萧防那逢秋半登临顿嬾更葵箑难留苎衣将换试语孤懐岂无人与共幽怨　迟迟终是也别筭何时趁取凉生江满挂月催程收风借泊休意征帆已逺山隂路畔纵鸣壁犹蛩过楼初雁政恐黄花笑人归较晚
　　前调【北地遇江菊坡】　　　　　　　　　张　炎
　　十年前事翻疑梦重逢可怜俱老水国春空山城嵗晚无语相看一笑荷衣换了任京洛尘沙冷凝风帽见説吟情近来不到谢池草　欢游曽歩翠窈乱红迷紫曲芳意今少舞扇招香歌桡唤玊犹忆钱塘苏小无端暗恼又防度留连燕昏莺晓回首妆楼甚时重去好
　　前调【杭友遇鍳曲渔舎】　　　　　　　　张　炎
　　春风不暖垂杨树吹却絮云多少燕子人家夕阳巷陌行入野畦深窈筹花鬭草记小舫寻芳断桥初晓那日心情防人同向近来老　销忧何处最好夜游频秉烛犹是迟了南浦歌阑东林社冷赢得如今懐抱吟悰暗恼待醉也慵听劝归啼鸟怕搅离愁乱红休去埽
　　前调【寄太白山人陈文卿】　　　　　　　　张　炎
　　薛涛笺上相思字重开又还重折载酒船空眠波栁老一缕离痕难折虚沙动月叹千里悲歌唾壶敲缺却説巴山此时懐抱那时节　寒香深处话别病来浑痩损嬾赋情切太白闲云新丰旧雨多少英游销歇回潮似咽送一防秋心故人天末江影沉沉露凉鸥梦阔
　　前调【游北山寺】　　　　　　　　　　张　炎
　　云多不记山深浅人行半天岩壑旷野飞声虚空倒影松桂危峰疑落瀑泉喷薄自窈窕寻源引瓢孤酌倦倚髙寒少年游事老方觉　幽寻闲苑防阁树凉僧坐夏翻笑行乐近竹惊秋穿萝误晩都把尘縁消却东林似昨待学取当年晋人曽约童子何知故山空放鹤
　　前调【章静山别业】　　　　　　　　　张　炎
　　一牎烟雨连荒草移家静藏深窈东壁图书南山杞菊谁识幽居懐抱疎隂未埽叹乔朩犹存易分残照慷慨悲歌故人多向近来少　相逢何事欠早爱吟心共苦此意难表野水无鸥闲门断栁不满清风一笑荷衣制了待寻壑经丘遡云孤啸学取渊明抱琴归去好
　　前调【送周方山逰呉】　　　　　　　　　张　炎
　　朗吟未了西湖酒惊心又歌南浦折桞官桥呼船野渡逺听垂虹风雨飘流最苦况如此江山此时情绪怕有鸱夷笑人何事载诗去　荒台只今在否登临休望逺都是愁处暗草埋沙眀波洗月谁念天涯羁旅荷隂未暑快料理归程再盟鸥鹭只恐空山近来无杜宇
