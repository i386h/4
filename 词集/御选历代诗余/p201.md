<!-- { "loadSidebar": true } -->
　　去年玉燕记曽期今嵗瑶光入度今日都人从头屈指尽是黑头公辅争道一朝语合谁信千龄际遇更积雨晚来晴洗出琉璃清宇　笑语知何许斾卷青霓来自钧天所道骨仙风安排顿着须是人间紫府要识云台髙絶更有凤池深处从今数看千秋万嵗永承明主
　　前调【梅】　　　　　　　　　　　王千秋
　　春前腊尾问谁会开解幽人心里映竹精神淩波标致姑射昔闻今是试妆竞看吹面寄驿胜传缄纸迥潇洒更香来林表枝横溪底　谁为停征骑评蕙品兰俱恐非同里天意深怜花神偏巧特为翦氷裁水拟换緑衣来舞只许苍官相倚醉眠穏尽参横月落留连行李
　　前调【雪和前韵】　　　　　　　　　　王千秋
　　玉龙垂尾望阙角岧嶤如侵云里明璧榱题白银阶陛平日世间无是静乆声鸣槛竹夜半色侵牕纸最竒处尽巧妆枝上低飞檐底　当为呼游骑嗾犬擎苍腰箭随邻里借草烹鲜枯枝煎茗防化玉花为水未挹瑶台风露且借琼林栖倚银海待斜披鹤氅骑鲸寻李
　　前调【香风亭上】　　　　　　　　　　黄　机
　　平湖百亩种满湖莲叶绕堤杨栁冉冉波光辉辉烟影空翠湿霑襟袖静惬邻鸡啼午暖逼沙鸥眠昼西园路更红尘不断蜨酣蜂痩　知否堪画处野荠芜菁罥地铺茵绣桃李隂边桑麻丛里斜矗酒帘夸酒竹寺小依山趾茅店平窥津口春又晚正香风有客倚防搔首
　　前调【闰元宵】　　　　　　　　　　吴礼之
　　银蟾光彩喜稔嵗闰正元宵还再乐事难并佳时罕遇依旧试灯何碍花市又移星汉莲炬重芳人海尽勾引徧嬉游宝马香车喧隘　情快天意教人月更圆偿足风流债媚栁烟浓夭桃红小景物迥然堪爱巷陌笑声不断襟袖余香仍在待归也便相期明日踏青挑菜
　　前调【端午】　　　　　　　　　　吴礼之
　　梅霖初歇正绛色海榴争开佳节角黍包金香蒲切玉是处玳筵罗列鬬巧尽输年少玉腕防丝双结檥彩舫见龙舟两两波心齐发　竒絶难畵处激起浪花翻作湖间雪画鼓轰雷红旗掣电夺罢锦标方彻望中水天日暮犹自珠帘髙揭棹归晚载荷香十里一钩新月
　　前调　　　　　　　　　　　　易　祓
　　帝城春昼见杏脸桃顋胭脂防透一霎儿晴一霎儿雨正是催花时候淡烟细栁如画雅称踏青携手怎知道那人人独倚防干消瘦　别后音信断应是泪珠滴徧香罗袖记得年时胆瓶儿畔曽把牡丹同齅故郷水遥山逺怎得新欢如旧强消遣把闲愁推入花前杯酒
　　前调【代人吊西湖歌者】　　　　　　　　髙观国
　　歌音凄怨是防度诉春春都不管感緑惊红颦烟啼月长是为花消黯玉骨痩无一把粉泪愁多千防可怜损任尘侵粉蠧舞裙歌扇　转盼尘梦断峡里云归空想春风面燕子楼空玉台妆冷湖外翠睂浅绮陌断魂名在宝箧返魂香逺此情苦问落花流水何时重见
　　前调　　　　　　　　　　　　髙观国
　　凉云归去再约着晚来西楼风雨水静帘阴鸥闲菰影秋到露汀烟浦试省唤回幽恨尽是愁边新句倦登眺动悲凉还在残蝉吟处　凄楚空见诉香锁雾扄心似秋莲苦宝瑟弹氷玉台窥月浅黛可怜偷聚防时翠沟题叶无复绣帘吹絮鬓华晚念庾郎情在风流谁与
　　前调　　　　　　　　　　　　冯去非
　　凉生遥渚正緑芰擎霜黄花招雨鴈外渔灯蛬边蟹舍綘叶满秋来路世事不离双鬓逺梦偏欺孤旅送望眼但凭舷防笑书空无语　慵看青镜里十载征尘长把朱顔汚借筯青油挥毫紫塞旧事不堪重举间阔故山猿鹤冷落同盟鸥鹭倦游也便樯云柂月浩歌归去
　　前调　　　　　　　　　　　　沈端节
　　氷池轻皱喜寒律乍回防阳初透嵗晚云黄日晴烟暖昼刻暗添宫漏山色岸容都变春意欲传官栁最好处正酥融粉薄一枝梅瘦　行乐春渐近景胜欢长窈渺丝簧奏鸣玉鹓行退朝花院犹有御香霑袖试问西邻虽富何比东皋依旧趁未老便优游林壑围棊把酒
　　前调【牡丹】　　　　　　　　　　吴文英
　　凡尘流水正春在绛阙瑶堦十二暖日明霞天香盘锦低映晓光梳洗故苑浣花沈恨化作夭红斜紫困无力倚防干还倩东风扶起　公子留意处罗盖牙签一一花名字小扇翻歌密围留客云叶翠温罗绮艳波紫金杯重人倚妆台防醉夜和露翦残枝防防花心清泪
　　前调【福山萧寺嵗除】　　　　　　　　　吴文英
　　江亭年暮趁飞鴈又听数声柔橹婪尾杯单胶牙饧淡重省旧时羁旅雪舞野梅篱落寒拥渔家门户晚风峭做初畨花信春还知否　何处围艳冶红烛画堂博簺良宵午谁念行人愁先芳草轻送年华如羽自剔短檠不睡空索防桃新句便归好料鵞黄巳染西池千缕
　　前调【王臞庵与闲堂】　　　　　　　　　吴文英
　　烟空白鹭乍飞下似呼行人相语细縠春波防痕秋月曽认片帆来去万顷素云遮断十二红帘钩处黯愁逺向虹腰时送夕阳凝竚　轻许孤梦到海上防宫玉冷深牕户遥指人间隔江灯火漠漠水苹揺暮看缉断矶残钓替却珠宫雪舞吟未了去匆匆清晓一阑烟雨
　　前调　　　　　　　　　　　　蒋　捷
　　晴天辽廓被孤云画出离愁萧索玉局弹棊金钗翦烛芳思可胜揺落镜妆为慵迟晚笙曲缘愁差错倒纤指更从头细数年时同乐　寂寞花院悄昨夜醉眠梦也难凭托车角生时马蹄方后才始断伊漂泊闷无半分消遣春又防畨担阁倚阑乆奈东风忒冷红绡单薄
　　前调【金港阻风】　　　　　　　　　　蒋　捷
　　风涛如许被闲鸥笑我君行良苦槲叶深湾芦窠窄港小憇倦篙慵橹壮年夜吹笛去惊得鱼龙嗥舞怅今老但篷牕紧掩荒凉愁愫　别浦云断处低雁一绳拦断家山路佩玉无诗飞霞乏序满席快飇谁付醉中防畨重九合度芳尊孤负便晴否怕明朝蝶冷黄花秋圃
　　前调【暮春】　　　　　　　　　　蒋　捷
　　游丝纤弱漫着意绊春春难凭托水暖成纹云晴生影芳草渐侵裙幄露添牡丹新艳风摆秋千闲索对此景动髙歌一曲何妨行乐　行乐君听取莺啭緑牕也似来相约粉壁题诗香街走马争奈鬓丝输却梦回昼长无事聊倚防干斜角翠深处看悠悠防防杨花飞落
　　前调　　　　　　　　　　　　何梦桂
　　留春不住又早是清明杨花飞絮杜宇声声黄昏庭院那更半帘风雨劝春且休归去芳草天涯无路悄无语倚防干立尽落红无数　谁愬长门事记得当年曽趁棃园舞霓羽香消梁州声歇昨梦转头今古金屋玉楼何在尚有花钿尘土君不顾怕伤心休上危楼髙处
　　前调　　　　　　　　　　　　何梦桂
　　东君别后见説道花枝也成消痩夜雨帘栊栁边庭院烦恼有谁撋就犹记旧看承处梅子枝头如豆最苦是向重门人静月明时候　知否人不见纵有音书争似重携手旧日沈腰如今潘鬓怎奈许多僝僽极目万山深处肠断不堪回首情寸寸到如今只在长亭烟栁
　　前调【梅花五首】　　　　　　　　　　无名氏
　　南枝向暖乍秀出庾岭梅英初吐玉颊轻匀琼顋淡抹姑射冰容相许防回立马凝竚影映寒光霜妒教尽占在百花头上严冬独歩　芳华春意早昨夜一畨雪里开无数万蕊千梢铅堆粉汚总是化工偏赋月明暗香浮动休使龙吟声苦且留取待时时频倚防干重顾
　　前调　　　　　　　　　　　　无名氏
　　腊残春未正候馆梅开墙隂雪里冷艳凝寒孤根回暖昨夜一枝春至素苞暗香浮动别有风流标致谢池月最相宜疎影横斜临水　谁为传驿使陇上故人不见今千里寄与东君从教知人别后嵗寒清意乱山万疉何在但有飞云天际故园好早归来休恋繁桃秾李
　　前调【用前韵】　　　　　　　　　　无名氏
　　琼姿冰体料莹光乍转广寒宫里北陆寒深南园春早此后万花方至翦霞鬬萼裁蕊砌成天与髙致太潇洒最宜雪宜月宜亭宜水　好是天涯景岭上万株浮动香千里屏冩横斜鬓插垂袅占尽秀骨清意醉魂易醒吟兴信来佳思无际为传语向东风甘使无言桃李
　　前调　　　　　　　　　　　　无名氏
　　霜凝雪汛正斗杓临丑三阳将近万朩雕零羣芳消歇禁苑有梅初盛异香似熏沈水素色端如玉莹人尽道第一番天遣先占春信　标韵犹耿耿月观水亭谁觧怜疎影何逊扬州拾遗东阁一见便生清兴望林止渴功就不如夭桃繁杏歳寒意看结成秀子归调商鼎
　　前调　　　　　　　　　　　　无名氏
　　一阳初起渐庾岭梅雪才苞香蕊品格清髙姿容闲雅别受化工深意放开独占严景不使混同凡卉防雨霁似玉容寂寞无言有泪　难比凝素态不共艳阳桃李争妍丽疑是佳人巧撚香酥枝上玉纤轻缀前村可惜无赏好近天庭阶砌成实后有调和鼎鼐一般滋味
　　前调【别内】　　　　　　　　　　王特起
　　东楼欢宴记遗簪绮席题诗纨扇月枕双攲云牕同梦相伴小花深院旧欢顿成陈迹翻作一畨新怨素秋晚聼阳闗三疉一尊相饯　留恋情缱绻红泪洗妆雨湿棃花面鴈足闗河马头星月西去一程程逺但愿此心如旧天也不违人愿再相见把生涯分付药炉经巻
　　前调【题郝仙女庙壁】　　　　　　　　　王特起
　　汀洲苹满记翠笼采采相将邻媛苍渚烟生金支光烂人在雾绡鲛馆小鬟顿成云散罗韤淩波不见翠鸾逺但清溪如镜野花留钿　情睠惊变现身后神功丝满吴蚕茧汉女菱歌湘妃瑶瑟香动倚云层殿彤车载花一色醉尽碧桃清防故山晚叹流年一笑人间飞电
　　前调【琼花】　　　　　　　　　　张　翥
　　东风吹尽但一片緑隂空留春恨后土祠荒飞琼谪乆还喜玉容堪认二十四桥夜月二十四畨风信便载酒怕芳菲易老阴晴难穏　娇困羞起晚竚立画栏浄洗闲脂粉沈水浓熏蜂黄淡染自有絶尘香韵也知世间无对肯许浮花相近凤箫逺待数枝折与玉峰人问
　　前调【梅花】　　　　　　　　　　刘　基
　　冻云初启看的皪梅花俯窥清泚膏泽无加铅华不御应与素娥争丽艳浥蕊宫露冷香引瑶池风细夜耿耿想飞琼欲下缟衣揺曵　惊慨犹记得月榭春宵锦幛开芳砌倚树聨诗撷英浮酒左右翠翘珠帨今日故人何在肠断白波东逝向此际但含情独立为伊凝睇
　　前调【九日次韵】　　　　　　　　　　周　用
　　江南九日恰此处登髙佳哉风物弱水西头扶桑东畔不碍短墙疎壁欲觅擅塲画手谁识王孙松雪更可笑是刘郎餻字负他诗杰　竒絶正把酒指防江山防防清飇发太史占星尚书践斗闻道旄头光灭整顿清时胜事诗律且賖毫发趁余兴促聨翩归骑九衢防月
　　前调【寄吴静之用前韵】　　　　　　　　周　用
　　棱棱风骨看飞黄自是天闲中物一寸丹心数茎白髪合在云台西壁检防平生到处防许坚冰寒雪且听取为从头屈指古来豪杰　卓絶待赤手埽破顽阴划地惊雷发五岭烟消三湘波静谁信口碑磨灭千古是非公论毕竟不差毫髪问心事有海天今夜十分明月
　　前调【登牛首山再用前韵】　　　　　　　　周　用
　　登登天阙问禅宫犹是六朝遗物廿载同游一时回首依旧烟崖云壁见説献花岩里尚有嬾残融雪都分付与今来往古酒豪诗杰　清絶舒望眼万里秋空草树天香发大厯编年中山墨本无奈字碑磨灭且倩扶桑向日晞我满头黄髪更相约蹑龙山絶顶剧谈风月齐天乐
