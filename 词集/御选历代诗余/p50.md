<!-- { "loadSidebar": true } -->
　　【州或作洲双调四十八字调笑令亦名三台令与此迥别】
　　伊州三台　　　　　　　　　　赵师侠
　　桂花移自云岩更被灵砂染丹清露湿酡顔醉乗风下临世间　素娥襟韵萧闲不与羣芳并看簌簌綘绡单觉身轻梦回广寒
　　谪仙怨
　　【调本唐时乐府中新声后用以填词盖即回波而衍之爲八句也双调四十八字】
　　谪仙怨　　　　　　　　　　　刘长卿
　　晴川落日初低惆怅孤舟解携鸟向平芜逺近人随流水东西　白云千里万里眀月前溪后溪独恨长沙谪去江潭春草萋萋
　　镜中人
　　【双调四十八字】
　　镜中人　　　　　　　　　　　无名氏
　　柳烟浓梅雨润芳草緜緜离恨花坞风来几阵罗袖沾香粉　独上小楼迷逺近不见浣溪人信何处笛声飘隐隐吹断相思引
　　山外云
　　【张雨作此词赠句曲道友即名茅山逢故人双调四十八字】
　　山外云　　　　　　　　　　　张　雨
　　山下寒林平楚山外云防烟渚不饮如何吾生如梦鬓毛如许　能消几度相逢遮莫而今归去壮士黄金昔人黄鹤美人黄土
　　桃源忆故人
　　【或作桃园者误一名虞美人影双调四十八字】
　　桃源忆故人　　　　　　　　　欧阳修
　　梅梢弄粉香犹嫩欲寄江南春信别后寸肠萦损说与伊争稳　小炉独守寒灰烬忍泪低头划尽睂上万重新恨竟日无人问
　　前调　　　　　　　　　　　　欧阳修
　　莺愁燕苦春归去寂寂花飘红雨碧草緑杨岐路况是长亭暮　少年行客情难诉泣对东风无语目断两三烟树翠隔江淹浦
　　前调　　　　　　　　　　　　苏　轼
　　华胥梦断人何处听得莺啼红树几防蔷薇香雨寂寞闲庭户　暖风不解留花住片片着人无数楼上望春归去芳草迷归路
　　前调　　　　　　　　　　　　黄庭坚
　　碧天露洗春容净淡月晓收残晕花上密烟飘尽花底莺声嫩　云归楚峡厌厌困两防逺山新恨和泪暗弹红粉生怕人来问
　　前调　　　　　　　　　　　　秦　观
　　秦楼深锁薄情种清夜悠悠谁共羞见枕衾鸳鳯闷即和衣拥　无端画角严城动惊破一番新梦牕外月华霜重听彻梅花防
　　前调　　　　　　　　　　　　秦　观
　　碧纱影弄东风晓一夜海棠开了枝上数声啼鸟妆防知多少　妒云恨雨腰肢袅睂黛不堪重埽薄幸不来春老羞带冝男草
　　前调【辰州送客】　　　　　　　　　　王庭珪
　　催花一霎清眀雨留得春风且住两岸栁汀烟隖未放行人去　人如双鹄云间举眀月扁舟何处只向武陵南渡便是长安路
　　前调【初春】　　　　　　　　　　赵长卿
　　夜来一阵东风暖春到桃腮栁眼对景可堪肠断强把睂愁展　花朝惹起归期念前事从头忖徧凝想水遥山逺空结相思怨
　　前调【冬饮】　　　　　　　　　张孝祥
　　朔风弄月吹银霰帘幙低垂三面酒入玉肌香软压得寒威敛　檀槽乍拨么丝慢弹得相思一半不道有人肠断犹作声声颤
　　前调　　　　　　　　　　　朱敦儒
　　雨斜风横香成阵春去空留春恨欢少愁多因甚燕子浑难问　碧尖蹙损睂慵晕泪湿胭脂红沁可惜海棠吹尽又是黄昏近
　　前调　　　　　　　　　　　管　鉴
　　小园十日狂风雨几阵桃花红去惟有緑牕朱户春色常如许　歌声屡唤飞云驻销得行人且住倒尽玉壶春露醉到无愁处
　　前调　　　　　　　　　　　陆　游
　　防干几曲髙斋路正在重云深处丹碧未干人去髙栋空留句　离离芳草长亭暮无奈征车不住惟有断鸿烟渚知我频廻顾
　　前调　　　　　　　　　　　　陆　游
　　城南载酒行歌路冶叶倡条无数一朶鞓红凝露最是伤心处　莺声无頼催春去那更兼旬风雨试问嵗华何许芳草连天暮
　　前调　　　　　　　　　　　　郑　域
　　东风料峭寒吹面低下绣帘休巻憔悴怕他春见一任莺花怨　新愁不许诗排遣尘满玉毫金砚若问此愁深浅天濶浮云逺
　　前调【赋桃花】　　　　　　　　　　史达祖
　　眀霞烘透春机杼春在眀霞多处我是有诗渔父一梦秦天古　柳枝巷陌深朱戸墙外东风一树十五年来凝伫弹尽胭脂雨
　　前调　　　　　　　　　　　　汪　莘
　　人间只解留春住不管秋光归去一阵西牕风雨秋也归何处　柴扉半掩闲庭戸黄叶青苔无数犹把小春分付梅蕊前村路
　　前调　　　　　　　　　　　　吴文英
　　越山青断西陵浦一岸密隂疎雨潮带旧愁生暮曾折垂杨处　桃根桃叶当时渡呜咽风前柔橹燕子不留春住空寄离樯语
　　前调【咏香橙】　　　　　　　　　　吴文英
　　黄苞先着风霜劲独占一年佳景防防吴盐雪凝玉脍和虀冷　洋园谁识黄金径一棹洞庭秋兴香荐兰皋汤鼎残酒西牕醒
　　前调　　　　　　　　　　　　周　密
　　流苏静掩罗屏小春梦苦无分晓一缕旧情谁表暗逐余香袅　相思嬾寄流红杳人痩花枝多少郎马未归春老空怨王孙草
　　前调　　　　　　　　　　　　赵君举
　　芳菲巳有枝头露寒着轻罗未去午夜鸾车鹤驭散入千莲歩　粉香度曲嬉游女草草相逢无据肠断泪零无数洒作花梢雨
　　前调【代赠良佐所亲】　　　　　　　　　元好问
　　楚云不似阳台旧只是无心出岫竹外天寒翠袖寂寞啼妆痩　弦声宛转春风手殢得行人病酒明日西城回首肠断江南栁
　　前调　　　　　　　　　　　　吴子孝
　　碧堂窈窕春初到风起晩来寒陗金字屛围香燎酒美歌声妙　赏心佳景人年少尘世难逢欢笑揽袖劝停归棹月向梅花照
　　前调　　　　　　　　　　　　陈子龙
　　小楼极望连平楚帘卷一防南浦试问晩风吹去狼藉春何处　相思此路无重数毕竟天涯几许莫听娇莺私语怨尽棃花雨
　　太常引
　　【一名太清引双调四十九字】
　　太常引【建康中秋夜】　　　　　　　　辛弃疾
　　一轮秋影转金波飞镜又重磨把酒问姮娥被白髪欺人奈何　乗风好去长空万里直下看山河斫去桂婆娑人道是清光更多
　　前调　　　　　　　　　　　　辛弃疾
　　仙机似欲织纤罗髣髴度金梭无奈玉纤何却弹作清商恨多　珠帘影里如花半面絶胜隔帘歌世路苦风波且痛饮公无渡河
　　前调　　　　　　　　　　　　元好问
　　十年流水共行云相见重情亲沧海内扬尘便疑是前身后身　风台月榭舞裠歌扇乐事几回新莫话洛阳春更谁似銮坡故人
　　前调　　　　　　　　　　　　杨　果
　　一杯聊为送征鞍落叶满长安谁料一儒冠直推上淮隂将坛　西风旌斾斜阳草树鴈影入髙寒且放酒肠寛道蜀道而今更难
　　前调【池荷】　　　　　　　　　　许有壬
　　幽人早起赴池亭初日照娉婷风盖露珠倾又胜似前时雨声　水沉香里锦云深处双桧插天青一叶钓舟轻似野渡无人自横
　　前调　　　　　　　　　　　　许有壬
　　四堤杨栁接松筠香破水芝新罗韤不生尘笑画里凌波未真　红衣缥缈清风萧瑟半醉岸乌巾不是葛天民也做得江湖散人
　　前调【用许可用池荷韵】　　　　　　　　马　熙
　　园中风雨水中亭消得两娉婷浊酒巻荷倾早洗尽筝声笛声　四堤晴栁一天花气付与晩山青飞絮挟云轻任膝上瑶琴自横
　　前调　　　　　　　　　　　　许　桢
　　池亭荷浄纳凉时四面柳依稀棹得酒船回看风里纱巾半敧　残霞照水夕阳明树天付画中诗应不负归期更谁看桃花面皮
　　前调【髙右丞自上都回】　　　　　　　　张　埜
　　巍然勲业厯台司一柱尽能支报国与忧时怎瞒得星星鬓丝　龙门山色滦河云影添入介睂诗沉醉莫推辞趁秋满天香桂枝
　　前调　　　　　　　　　　　　倪　瓒
　　门前杨栁密藏鸦春事到桐花敲火试新茶想月佩云衣故家　苔生雨馆尘凝锦瑟寂寞听鸣蛙芳草际天涯蝶栩栩春晖梦华
　　前调【寿彝斋】　　　　　　　　　　倪　瓒
　　栁隂濯足水侵矶香度野蔷薇芳草緑萋萋问何事王孙未归　一壶浊酒一声清唱帘幕燕双飞风暖试轻衣介睂寿遥瞻翠微
　　前调【题画舫】　　　　　　　　　　张　雨
　　莫将西子比西湖千古一陶朱生怕在楼居也用着风防短蒲　银瓶索酒幷刀斫鲙船背锦模糊提上早传呼是那个烟波钓徒
　　前调【饯别　　　　　　　　元妓】刘燕哥
　　故人别我出阳关无计锁雕鞍今古别离难兀谁画蛾睂逺山　一尊别酒一声杜宇寂寞又春残眀月小楼间第一夜相思泪弹
　　应天长
　　【又一体防调四十九字】
　　应天长　　　　　　　　　　南唐李煜
　　一钩初月临妆镜蝉鬓鳯钗慵不整重帘静层楼迥惆怅落花风不定　柳堤芳草径梦断辘轳金井昨夜更防酒醒春愁过却病
　　前调　　　　　　　　　　　　顾　敻
　　瑟瑟罗裙金线缕轻透鵞黄香画袴垂交带盘鹦鹉袅袅翠翘移玉歩　背人匀檀注慢转横波偷覰敛黛春情暗许倚屏慵不语
　　前调　　　　　　　　　　　　冯延巳
　　石城花落红楼雨云隔长洲兰芷暮芳草岸和烟雾谁在緑杨深处住　旧游还似故嵗逺离人何处杳杳兰舟西去魂归巫峡路
　　前调【晓起次韵】　　　　　　　　　　张大烈
　　千条弱栁萦青镜悔敎夫壻鬓慵整香闺静青峦迥暗卜金钱期未定　魂绕阳台径怨锁碧梧深井酒病有时苏醒难醒懐人病
　　酒泉子
　　【又一体双调四十九字】
　　酒泉子　　　　　　　　　　　潘　阆
　　长忆孤山山在湖心如黛簇僧房四面向湖开轻棹去还来　芰荷香细连云阁阁上清声檐下铎别来尘土汚人衣空役梦魂飞
　　前调　　　　　　　　　　　　潘　阆
　　长忆西湖灵隐寺前天竺后冷泉亭上几曽游三伏似清秋　白猿时见攀髙树长啸一声何处去别来几向画图看终是欠峯峦
　　画堂春
　　【又一体双调四十九字】
　　画堂春　　　　　　　　　　　张　先
　　外湖莲子长参差霁山青处鸥飞水天溶漾画船迟人影鉴中移　桃叶浅声双唱杏红深色轻衣小荷障面避斜晖分得翠隂归
　　前调　　　　　　　　　　　　黄庭坚
　　摩围小隐枕蛮江蛛丝闲锁晴牕水风山影上修廊不到晩来凉　相伴蝶穿花径独飞鸥舞溪光不因送客下绳牀添火炷炉香
　　前调【又一体】　　　　　　　　　　赵长卿
　　当时巧笑记相逢玉梅枝上玲珑酒杯流处巳愁侬寒鴈横空　去程无计更从容到归来好事匆匆一时分付不言中此恨难穷
　　极相思
　　【双调四十九字】
　　极相思　　　　　　　　　　　吕渭老
　　拂墙花影飘红微月辨帘栊香风满袖金莲印歩狭径迎逢　笑靥乍开还敛翠正花时却恁西东别房初睡斜门未锁且更从容
　　前调　　　　　　　　　　　　吕渭老
　　西园鬬草归迟隔叶啭黄鹂防干醉倚秋千背立数徧佳期　寒食清眀都过了趁如今芍药蔷薇衩衣吟露归舟防月方解开睂
