<!-- { "loadSidebar": true } -->
　　萼緑华身小桃花扇安石榴裙子夜闻歌周郎顾曲曾恼夫君　悠悠羇旅愁人似零落青天断云何处销魂初三夜月第四桥春
　　前调　　　　　　　　　　　　黄　兰
　　病酒心情唤愁无限可奈流莺又是一年花惊寒食栁认清眀　天涯翠巘层层是多少长亭短亭倦倚东风只凭好梦飞到银屏
　　前调【灯花】　　　　　　　　　　张　林
　　白玉枝头忽看蓓蕾金粟珠垂半颗安榴一枝浓杏五色蔷薇　何须叠鼓声催银釭里春工四时却笑灯蛾学他蜂蝶照影频飞
　　前调【忆西湖】　　　　　　　　　　姚　勉
　　长记西湖水光山色浓澹相宜丰乐楼前涌金门外买个船儿　而今又是春时清梦只孤山赋诗緑盖芙蓉青丝杨栁好在苏堤
　　前调【海棠】　　　　　　　　　　葛长庚
　　一夜清寒千红晓灿春不曽知细看何如醉时西子睡厎杨妃　尽皆蜀种垂丝晴日暖熏成锦围说与东风也须爱惜且莫吹飞
　　前调【寄鹤林】　　　　　　　　　　葛长庚
　　鹤使南翔词珍翰绮谊暖情香如在琼台梦回初饮月液云浆　风吹芦叶防茫夕照外山髙水长遥想东楼琪花玉树梅影昏黄
　　前调【梅二　　　　　　　　宋媛首】朱淑真
　　玉骨氷肌为谁偏好特地相宜一味风流广平休赋和靖无诗　倚牕睡起春迟困无力菱花笑窥嚼蕊吹香睂心防处鬓畔簪时
　　前调　　　　　　　　　　　　朱淑真
　　冻合疎篱半飘残雪斜卧低枝可便相宜烟藏修竹月印寒池　亭亭竚立移时痩损无妨爲伊谁赋才情画成幽思写入新词
　　前调【友人至】　　　　　　　　　　王学文
　　客里凄凉桐花满地杜宇深山幸自君来谁敎君去翦翦轻寒　愁懐无语相看谩写入徽弦自弹小院黄昏前村风雨莫倚阑干
　　前调　　　　　　　　　　　　柯九思
　　姑射论量渐消氷雪重试梳妆欲吐芳心还羞素脸犹吝清香　此情到厎难藏悄脉脉相思寸肠月转更深凌寒等待更倚西廊
　　前调　　　　　　　　　　　　张　雨
　　盼得春来春寒春困陡顿无聊半刻残釭片时春梦过了元宵　空山暮暮朝朝到此际无魂可消却倚东风水如衣带草似裙腰
　　前调　　　　　　　　　　　　朱　灏
　　花坠萝攀苔痕雨洗雀睡红间雌蜺吞溪残阳倚阁黛染峰鬟　帘疎月似人间春事杳鹂歌漫删栁发晞风莲妆凝晩犬吠云还
　　前调　　　　　　　　　　　　张　綖
　　垂栁烟浓莺儿哺子杏萼飘红寒食初过秋千未拆寂寞春风　云波芳信谁通空倩问残鳞断鸿无限相思夕阳牕外新月墙东
　　前调　　　　　　　　　　　　张　綖
　　逺逺湖濵一丛烟树村舍新成篱落横遮溪流环抱尽有余清　野人烂煮莼羮正细雨茅檐晩晴啼鸟树边眠鸥沙际一片闲情
　　前调　　　　　　　　　　　　陈子龙
　　绣岭平川汉家故垒一抺苍烟陌上香尘楼前红烛依旧金钿　十年梦断婵娟回首处离愁万千细栁新蒲昏鸦暮鴈芳草连天
　　前调【咏萤】　　　　　　　　　　释涵初
　　碧焰疎篁斜飞秋水轻防莲香忽影风檐半眀苔壁又入绳床　夜深露冷清光度残月乱防苍茫罗幌眠云松牕幽磬心地空凉
　　前调【又一体】　　　　　　　　　　吕渭老
　　逺帘笼月谁见南陌子规啼血茰糁菊英整冠落帽一时虚设　五湖自有深期曽指定灯花细说燕子巢空秋鸿程逺音书中絶
　　前调　　　　　　　　　　　　蔡　伸
　　数声啼鴂可怜又是春归时节满院东风海棠铺绣梨花飘雪　丁香露泣残枝算未比愁肠寸结自是休文多情多感不干风月
　　前调　　　　　　　　　　　　蔡　伸
　　子规啼月幽衾梦断销魂时节枕上斑斑枝头防防染成清血　凄凉断雨残云算此恨文君更切老去情懐春来况味那禁离别
　　前调　　　　　　　　　　　　蔡　伸
　　聨璧寻春蹋青尚忆年时携手此际重来可怜还是年时时　隂隂栁下人家人面似桃花依旧但愿年年春风有信人心长乆
　　前调　　　　　　　　　　　　谢　逸
　　香肩轻拍尊前忍听一声将息昨夜浓欢今朝别酒眀日行客　后回来则须来便去也如何去得无限离情无穷江水无边山色
　　前调　　　　　　　　　　　　葛　郯
　　谢家池阁翠桁香浓琐牕纱薄夜雨灯前秋风花下与谁同乐　主人许我清狂奈酒量从来最弱颠倒冠巾淋漓衣袂醒时方觉
　　前调　　　　　　　　　　　　葛　郯
　　空中雨阁一段轻隂翠铺林薄橘内仙翁棋边公子共成清乐　主人有井投车看席上云轻栁弱斗转檐头鸡鸣牕外无人知觉
　　前调【聚八仙花】　　　　　　　　　　赵师侠
　　人间春足一番红紫水流风逐戏蝶初闲轻揺粉翅髙低飞扑　雨昏烟暝増眀似积雪枝间映緑后土琼芳蓬莱仙伴蕊纷香粟
　　前调【王子莆阳壶山阁】　　　　　　　　赵师侠
　　暑懐烦郁危栏徙倚凝情独立榕叶连隂横冈接秀壶峰凝碧　海山云树微茫更无数归防暮集却忆潇湘孤村烟渚晩风斜日
　　前调　　　　　　　　　　　　张元干
　　海山浮碧细雨丝风新愁如织慵试春衫不禁宿酒天涯寒食　归期莫数芳辰误几度回廊夜色入户飞花隔帘双燕有谁知得
　　前调　　　　　　　　　　　　朱敦儒
　　狂踪怪迹谁料半老天涯爲客防展霜风船随江月山寒波碧　如今着意添愁怎忍见参西雁北洛浦莺花伊川云水如何归得
　　前调【李莹】　　　　　　　　　　杨无咎
　　小阁深沉酒醺香暖容易眠熟梦入桃源桃红似火李莹如玉　觉来几许悲凉记永夜传杯换烛绣被熏香寳钗落枕同论心曲
　　前调【秋社懐故山】　　　　　　　　　杨无咎
　　送鴈迎鸿未寒时节巳凉天气鍼线倦拈帘帏低卷别般风味　攲眠梦到山中共老幼扶携笑喜桑柘影深鸡豚香美家家人醉
　　前调【咏梅二首】　　　　　　　　　　杨无咎
　　粉墙斜搭被伊勾引不妄时霎一夜幽香恼人无寐可堪开帀　晓来起看芳丛只怕裹危梢欲压折向胆瓶携归云阁休熏金鸭
　　前调　　　　　　　　　　　　杨无咎
　　爲爱氷姿画看不足吟看不足巳恨春催可堪风里飞英相逐　只应自惜髙标似羞伴妖红媚緑藏白收香放他桃李漫山粗俗
　　前调【赠张丞】　　　　　　　　　　侯　寘
　　小院轻寒酒浓香软深沉帘幙我辈相逢欢然一笑春在杯酌　家山辜负猿鹤轩冕意秋云似薄我自西风扁舟归去看君寥廓
　　前调【送吕子绍守峡】　　　　　　　　　侯　寘
　　楚天清絶苇岸兰汀素秋时节帘卷湘纹香飞云篆耐看轻别　眀朝厎处关山算总是愁花恨月白马江寒黄牛峡静小梅初彻
　　前调　　　　　　　　　　　　张孝祥
　　满城风雨重阳时节更催行色陇树寒轻海山秋老清愁如织　一杯莫惜留连我亦是天涯倦客后夜相思水长山逺东西南北
　　前调　　　　　　　　　　　　赵彦端
　　酴醿过也酴醿过后无花堪折只有垂杨垂杨却作絮惊行色　海棠半在如无又争倩蔷薇恋得除是东风随君归问玉堂消息
　　前调【栁】　　　　　　　　　　　髙观国
　　翠拂晴波烟垂古岸防桥春色斜带鸦啼乱萦莺梦愁丝如织　爲怜张绪风流正痩损宫腰褪碧绽绾同心留连不住天涯行客
　　前调【咏梅次杨补之韵】　　　　　　　　柯九思
　　翠苔轻搭南枝逗暖乍收微霎乱播繁花快张华宴绕花千帀　玉堂无限风流但只欠些儿雪压任选一枝折归相伴绣屏花鸭
　　前调【梅】　　　　　　　　　　　柯九思
　　懊恨春初飘零月下轻离轻隔重醖棃云乍舒栁眼羞人曽识　巳堪索笑廵檐早准备怜怜惜惜莫是溪桥搀先开却试驰金勒
　　前调【未开梅次柯敬仲韵】　　　　　　　　吴正志
　　小春先试特地寻芳音容犹隔霜苞防尽愁断情人悔轻相识　欲折一枝归去满腔生意还堪惜惆怅吟诗氅衣缓歩不须金勒
　　前调【盛开梅次杨补之韵】　　　　　　　　吴正志
　　樛枝交搭白徧山村只一时霎粉蝶忙忙翠禽唧唧飞鸣三帀　欲招髙士评夸又恐怕夜来雪压花神自喜顾影嬉游忽惊睡鸭
　　前调【又一体欲开梅】　　　　　　　　　吴正志
　　消息难量雨肥红绽乍展轻妆南枝三两漏泄春光何处生香　容他幽阁深藏到时来自回铁肠月色朦胧寒星几防掩映长廊
　　前调【开残梅】　　　　　　　　　　吴正志
　　正好芳菲笛声吹落徙倚眠迟玉鳞片片飘泊东西疎影离披　山家风雨无期把瑶林暗凋可悲眀年春暖还从落处再覩开时
　　惜分飞
　　【又一体双调五十字一名惜双双】
　　惜分飞【别呉作】　　　　　　　　　晁补之
　　山水光中原无暑是我消魂别处只有多情雨防人深意留人住　不见梅花来巳暮未见荷花又去图画他年覰断肠千古苕溪路
　　前调　　　　　　　　　　　　贺　铸
　　皎镜平湖三十里碧玉山围四际莲荡香风里彩鸳鸯觉双飞起　眀月多情随舵尾偏照空床翠被回首笙歌地醉更衣处长相记
　　前调【赠别璚芳】　　　　　　　　　　毛　滂
　　泪湿阑干花着露愁到睂峰碧聚此恨平分取更无言语空相覰　短雨断云无意绪寂寞朝朝暮暮今夜山深处断魂分付潮回去
　　前调【冨阳水寺望秋月】　　　　　　　　毛　滂
　　山转沙回江声小望尽冷烟衰草梦断瑶台晓楚云何处英英好　古寺黄昏人悄悄帘巻寒堂月到不防思量了素光看尽桐隂少
　　前调　　　　　　　　　　　　毛　滂
　　花影低徊帘幕卷惯了双来燕燕惊散雕阑晩雨昏烟重垂杨院　云断月斜红烛短望断真成望断情寄梅花防趁风吹过楼南畔
　　前调【九日】　　　　　　　　　　袁去华
　　平日悲秋今巳老细看秋光自好风紧寒生早漫将短髪还吹帽　寂寞东篱人不到只有渊眀醉倒一笑留残照世间万事蝇头小
　　前调　　　　　　　　　　　　袁去华
　　雨过残阳眀逺树树厎鸣蝉无数临水人家住靠西便入江南路　曲迳通幽深几许翠竹短牕无暑小立凭肩语个中曾是孤眠处
　　前调　　　　　　　　　　　　沈端节
　　喜入睂心黄防莹珠佩玲珑透影风露萧萧冷梦回月窟香成阵　秋后襟懐君莫问了因他痩损不似寻常韵细看没处安排闷
　　前调【歌楼别客】　　　　　　　　　　汪元量
　　燕子留君君欲去征马频嘶不住握手空相觑泪珠成缕睂峰聚　恨入金徽孤鳯语愁得文君更苦今夜西牕雨断肠能赋江南句
　　前调【闺情】　　　　　　　　　　吴鼎芳
　　红界枕痕微褪玉唤起自禁幽独好鸟啼春足归期不准花须卜　尽日眉峰双凝緑十二绣帘低轴人在阑干曲杨花却羡无拘束
　　前调【握扇美人图】　　　　　　　　　李伊玉
　　花雨缤纷迷小院莲歩蹋残香片粉汗揺纨扇轻纱微露黄金钏　夕照山横天一线水影光分上面锦带随风纒钗斜爲逐双飞燕
　　荷叶杯
