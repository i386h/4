<!-- { "loadSidebar": true } -->
　　冯延巳
　　庾传素
　　徐昌圗
　　钱惟演【二首】
　　晏　殊【九首】
　　贾昌朝
　　宋　祁
　　欧阳修【二十三首】
　　晏防道【十九首】
　　张　先【八首】
　　栁　永【五首】
　　蘓　轼【六首】
　　黄庭坚【五首】
　　秦　观
　　陈师道【三首】
　　贺　铸【五首】
　　毛　滂【八首】
　　杜安世【五首】





　　御选歴代诗余巻三十一目録
　　钦定四库全书
　　御选歴代诗余巻三十一【五十六字】
　　司经局洗马掌局事兼翰林院修撰加二级【臣】王奕清奉防校刋
　　玉楼春【上】
　　【防调五十六字即朩兰花之又一体唐词无此名五代始有之别名春晓曲与二十七字者不同又名惜春容亦有以别名另立调者止中间平仄畧异故皆入之又一体内也】
　　玉楼春　　　　　　　　　　南唐李煜
　　晚妆初了明肌雪春殿嫔娥鱼贯列笙箫吹断水云闲重按霓裳歌徧彻　临春谁更飘香屑醉拍防干情味切归时休放烛花红待蹋马蹄清夜月
　　前调　　　　　　　　　　　　韦　庄
　　日照玉楼花似锦楼上醉和春色寝緑杨风送小莺声残梦不成离玉枕　堪爱晚来韶景甚寳柱秦筝方再品青娥红脸笑来迎又向海棠花下饮
　　前调　　　　　　　　　　　　欧阳炯
　　春早玉楼烟雨夜帘外樱桃花半谢锦屏香冷绣衾寒怊怅忆君无计舍　侵晓鹊声来砌下鸾镜残妆红粉罢黛眉双防不能描留待玉郎归日画
　　前调　　　　　　　　　　　　顾　夐
　　拂水防飞来去燕曲槛小屏山六扇春愁凝思结眉心緑绮嬾调红锦荐　话别情多声欲颤玉筯痕留红粉面镇长独立到黄昏却怕良宵频梦见
　　前调　　　　　　　　　　　　顾　敻
　　月皎露华影细风送菊香黏绣袂博山炉冷水沉防惆怅金闺终日闭　嬾展罗衾垂玉筯羞对菱花篸寳髻良宵好事枉敎休无计奈他狂耍壻
　　前调　　　　　　　　　　　　魏承班
　　寂寂画堂梁上燕髙巻翠帘横数扇一庭春色恼人来满地落花红防片　愁倚锦屏低雪面泪滴绣罗金缕线好天凉月尽伤心为是玉郎长不见
　　前调　　　　　　　　　　　　魏承班
　　轻敛翠蛾呈皓齿莺啭一枝花影里声声清迥遏行云寂寂画梁尘暗起　玉斚满斟情未已促坐王孙公子醉春风筵上贯珠匀色韶顔娇旖旎
　　前调　　　　　　　　　　　　冯延巳
　　雪云乍变春云簇惭觉年华堪纵目北枝梅蕊犯寒开南浦波纹如酒緑　芳菲次第长相续自是情多无处足尊前百计得春归莫为伤春眉黛蹙
　　前调　　　　　　　　　　　　庾传素
　　朩兰红多情态不似凡花人不爱移来孔雀槛邉栽折向凤凰钗上戴　是何芍药争风彩自共牡丹长作对若教为女嫁东风除却黄莺难匹配
　　前调　　　　　　　　　　　　徐昌图
　　沉檀烟起盘红雾一箭霜风吹绣户汉宫花面学梅妆谢女雪诗裁栁絮　长垂夹幕孤鸾舞旋炙银笙防凤语红牎酒病嚼寒冰冰损相思无梦处
　　前调　　　　　　　　　　　　钱惟演
　　城上风光莺语乱城下烟波春拍岸緑杨芳草防时休泪眼愁肠先已断　情懐渐变成衰晚鸾镜朱顔惊暗换昔年多病厌芳尊今日芳尊惟恐浅
　　前调【笋】　　　　　　　　　　　钱惟演
　　锦箨参差朱槛曲露濯文犀和粉緑未容浓翠伴桃红已许纤枝留凤宿　嫩似春荑眀似玉一寸芳心谁管束劝君速吃莫踟蹰看被南风吹作竹
　　前调　　　　　　　　　　　　晏　殊
　　东风昨夜回梁苑日脚依稀添一线旋开杨栁緑蛾眉暗拆海棠红粉面　无情一去云中鴈有意归来梁上燕无情有意且休论莫向酒杯容易散
　　前调　　　　　　　　　　　　晏　殊
　　緑杨芳草长亭路年少抛人容易去楼头残梦五更钟花外离愁三月雨　无情不似多情苦一寸还成千万缕天涯地角有穷时只有相思无尽处
　　前调　　　　　　　　　　　　晏　殊
　　帘旌浪卷金泥凤宿醉醒来长瞢松海棠开后晓寒轻栁絮飞时春睡重　美酒一杯谁与共往事旧欢时节动不如怜取眼前人免使劳魂兼役梦
　　前调　　　　　　　　　　　　晏　殊
　　池塘水緑风防防记得玉真初见面重头歌韵响铮鏦入破舞腰红乱旋　玉钩防下香阶畔醉后不知斜日晚当时共我赏花人防检如今无一半
　　前调　　　　　　　　　　　　晏　殊
　　玉楼朱阁黄金鎻寒食清眀春欲破牎间斜月両眉愁帘外落花双泪堕　朝云聚散真无那百嵗相看能防个别来将谓不牵情万转千回思想过
　　前调　　　　　　　　　　　　晏　殊
　　朱帘半下香销印二月东风催栁信琵琶旁畔且寻思鹦鹉前头休借问　惊鸿去后生离恨红日长时添酒困未知心在阿谁邉满眼泪珠言不尽
　　前调　　　　　　　　　　　　晏　殊
　　紫薇朱槿繁开后枕簟防凉生玉漏玳筵初启日穿帘檀板欲开香满袖　红衫侍女频倾酒鹤仙人来献夀欢声喜气逐时新青鬓玉顔长似旧
　　前调　　　　　　　　　　　　晏　殊
　　春葱指甲轻拢撚五彩縧垂双袖卷雪香浓透紫檀槽梵语急随红玉腕　当头一曲情无限入破铮鏦金凤战百分芳酒祝长春再拜敛容擡粉面
　　前调　　　　　　　　　　　　晏　殊
　　红縧约束琼肌稳拍碎香檀催急滚陇头呜咽水声繁叶下间关莺语近　美人才子传芳信明月清风伤别恨未知何处有知音长为此情言不尽
　　前调　　　　　　　　　　　　贾昌朝
　　都城水緑嬉游处仙棹往来人笑语红随逺浪泛桃花雪散平堤飞栁絮　东君欲共春归去一阵狂风和骤雨碧油红斾锦障泥斜日画桥芳草路
　　前调　　　　　　　　　　　　宋　祁
　　东城渐觉风光好縠皱波纹迎客棹緑杨烟外晓寒轻红杏枝头春意閙　浮生常恨欢娯少肯爱千金轻一笑为君持酒劝斜阳且向花间留晚照
　　前调　　　　　　　　　　　　欧阳修
　　风迟日媚烟光好緑树依依芳意早年华容易即凋零春色只宜长恨少　池塘隐隐惊雷晓栁眼未开梅萼小尊前贪爱物华新不道物新人渐老
　　前调　　　　　　　　　　　　欧阳修
　　西亭饮散清歌阕花外迟迟宫漏发涂金烛引紫骝嘶栁曲西头归路别　佳辰只恐幽期濶宻赠殷勤衣上结翠屏魂梦莫相寻禁断六街清夜月
　　前调　　　　　　　　　　　　欧阳修
　　春山敛黛低歌扇暂解吴钩登祖宴画楼钟动已魂销何况马嘶芳草岸　青门栁色随人逺望欲断时肠已断洛阳春色待君来莫到落花飞似霰
　　前调　　　　　　　　　　　　欧阳修
　　尊前拟把归期説未语春容先惨咽人生自是有情痴此恨不关风与月　离歌且莫翻新阕一曲能教肠寸结直须看尽洛城花始共春风容易别
　　前调　　　　　　　　　　　　欧阳修
　　洛阳正值芳菲节秾清香相间发游丝有意苦相萦垂栁无端争赠别　杏花红处青山缺山畔行人山下歇今宵谁肯逺相随惟有寂寥孤馆月
　　前调　　　　　　　　　　　　欧阳修
　　残春一夜狂风雨断送红飞花落树人心花意待留春春色无情容易去　髙楼把酒愁无语欲问春归何处所暮云空濶不知音惟有緑杨芳草路
　　前调　　　　　　　　　　　　欧阳修
　　常忆洛阳风景媚烟防风和添酒味莺啼宴席似留人花出墙头如有意　别来已隔千山翠望断危楼斜日坠关心只为牡丹红一片春愁来梦里
　　前调　　　　　　　　　　　　欧阳修
　　别后不知君逺近触目凄凉多少闷渐行渐逺渐无情水濶鱼沉何处问　夜深风竹敲秋韵万叶千声皆是恨故敧单枕梦中寻梦又不成灯又烬
　　前调　　　　　　　　　　　　欧阳修
　　西湖南北烟波濶风里丝簧声韵咽舞余裙带緑双垂酒入香腮红一抹　杯深不觉琉璃滑贪看六么花十八眀朝车马各东西惆怅画桥风与月
　　前调　　　　　　　　　　　　欧阳修
　　燕鸿过后春归去细算浮生千万绪来如春梦防多时去似朝云无觅处　闻琴解佩神仙侣挽断罗衣留不住劝君莫作独醒人烂醉花间应有数
　　前调　　　　　　　　　　　　欧阳修
　　蝶飞芳草花飞路把酒已嗟春色暮当时枝上落残花今日水流何处去　楼前独绕鸣蝉树忆把芳条吹防絮红莲緑芰亦芳菲不奈金风兼玉露
　　前调　　　　　　　　　　　　欧阳修
　　檀槽碎响金丝拨露湿浔阳江上月不知商妇为谁愁一曲行人留夜发　画堂花月新声别红蕊调长弹未彻暗将深意祝胶弦惟愿弦弦无断絶
　　前调　　　　　　　　　　　　欧阳修
　　金花盏面红烟透舞急香茵随歩皱青春才子有新词红粉佳人重劝酒　也知自为伤春痩归骑休交银烛拟将沉醉为清欢无奈醒来还感旧
　　前调【桞】　　　　　　　　　　　欧阳修
　　黄金弄色轻于粉濯濯春条如水嫩为縁力薄未禁风不奈多娇长似困　腰柔乍怯人相近眉小未知春有恨劝君着意惜芳菲莫待行人攀折尽
　　前调　　　　　　　　　　　　欧阳修
　　沉沉庭院莺吟弄日防烟和春气重緑杨娇眼为谁回芳草深心空自动　倚防无语伤离鳯一片风情无处用寻思还有旧家心蝴蝶时时来役梦
　　前调　　　　　　　　　　　　欧阳修
　　去时梅萼初凝粉不觉小桃风力损棃花最晚又凋零何事归期无定准　防干倚徧重来凭泪粉偷将红袖印蜘蛛喜鹊误人多似此无凭安足信
　　前调　　　　　　　　　　　　欧阳修
　　酒美春浓花世界得意人人千万态莫教辜负阳天过了堆金何处买　已去少年无计奈且愿芳心长恁在闲愁一防上心来算得东风吹不解
　　前调　　　　　　　　　　　　欧阳修
　　湖邉栁外楼髙处望断云山多少路防干倚徧使人愁又是天涯初日暮　轻无管系狂无数水畔花飞风里絮算伊浑是薄情郎去便不来来便去
　　前调　　　　　　　　　　　　欧阳修
　　南园粉蝶能无数度翠穿红来复去倡条冶叶恣留连飘荡轻于花上絮　朱防夜夜风兼露宿粉栖香无定所多情翻却似无情赢得百花无限妒
　　前调【子规】　　　　　　　　　　欧阳修
　　江南三月春光老月落禽啼天未晓露和啼血染花红恨过千家烟树杪　云垂玉枕屏山小梦欲成时惊觉了人心应不似伊心若解思归归合早
　　前调　　　　　　　　　　　　欧阳修
　　东风本是开花信及至花时风更紧吹开吹谢苦匆匆春意到头无处问　把酒临风千万恨欲埽残红犹未忍夜来风雨转离披满眼凄凉愁不尽
　　前调　　　　　　　　　　　　欧阳修
　　隂隂树色笼晴昼清澹园林春过后杏腮轻粉日催红池面緑罗风巻皱　佳人向晚新妆就圎腻歌防珠欲溜当筵莫放酒杯迟乐事良辰难入手
　　前调　　　　　　　　　　　　欧阳修
