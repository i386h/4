<!-- { "loadSidebar": true } -->
　　晩花露叶风条燕燕髙行过长廊西畔小红桥　歌再唱人再舞酒纔消更把一杯重劝摘樱桃
　　一络索【闺思】
　　羞见鉴鸾孤却倩人梳掠一春长是为花愁甚夜夜东风恶　行遶翠帘珠箔锦笺谁托玉觞泪满却停觞怕酒似郎情薄
　　又【信守王道夫席上用达夫赋金林擒韵】
　　锦帐如云高处不知重数夜深银烛泪成行算都把心期付　莫待燕飞泥污问花花诉不知花定有情无似却怕新词妒
　　如梦令【赋梁燕】
　　燕子几曾归去只在翠岩深处重到画梁间谁与旧巢为主深许深许闻道鳯凰来住
　　忆王孙【秋江送别集古句】
　　登山流水送将归悲莫悲兮生别离不用登临怨落晖昔人非帷有年年秋雁飞
　　稼轩词巻四
