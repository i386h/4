<!-- { "loadSidebar": true } -->
唐多令
彭元逊
方衡
声声慢
赵从橐
廖莹中
丁察院
黄右曹
翁溪园
倪君奭
杨佥判
萧某
赵文
赵功可
汪宗臣
王清观
熊则轩
阮盘溪
危西麓
王学文
王清惠
章丽贞
袁正真
金德淑
连妙淑
黄静淑
陶明淑
柳华淑
杨慧淑
华清淑
梅顺淑
吴昭淑
周容淑
吴淑真
张琼英
詹玉
彭履道
韦居安
柴元彪
东冈
范曦文
叶李
梁栋
莫仑
姚云文
李震
陈纪
董嗣杲
杨均
胡幼黄
熊禾
詹无咎
王槐建
刘应李
王梦应
孙锐
李琳
醴陵士人
褚生
徐君宝妻
刘氏
张淑芳
王易简
冯应瑞
唐艺孙
吕同老
李居仁
唐玨
水龙吟
曹稆孙
林横舟
杨舜举
危复之
罗志仁
曾寅孙
沈钦
　刘沆
止禅师
韩信同
王炎午
徐瑞
王去疾
陈恕可
刘铉
梁明夫
梅坡
徐观国
阮郎中
俞克成
胡浩然
宋丰之
孙夫人
陈若晦
徐一初
陈彦章妻
郑文妻
刘鼎臣妻
张任国
钟辰翁
萧仲芮
陈士豪
赵通判
赵汝恂
石麟
黄通判
高子芳
萧仲
熊德修
范飞
程和仲
咏槐
陈梦协
静春
王绍
程节齐
张仲殊
吴氏
吴编修
赵龙图
竹林亭长
杨樵云
刘应雄
曾隶
黄水村
姜个翁
彭芳远
戴山隐
李裕翁
龙端是
萧东父
王从叔
吴元可
李太古
黄子行
龙紫蓬
萧允之
段宏章
刘贵翁
黄霁宇
刘天迪
张半湖
刘景翔
周伯阳
尹公远
李天骥
刘应几
周孚先
彭泰翁
曾允元
朱元夫
邵桂子
彭子翔
百兰
丁持正
李石才
魏顺之
伍梅城
丁几仲
禅峰
刘涧谷
游稚仙
李团湖
黄诚之
熊子默
陈惟哲
欧阳朝阳
碧虚
彭正大
叶巽齐
铁笔翁
刘性初
刘学颜
江史君
徐架阁
立齐
黄革
陈潜心
罗子衎
刘公子
三槐
程东湾
张倅
胡德芳
赵宰
张宰
梁大年
鼓峰
程霁岩
翠微翁
菊翁
赵佥判
李慧之
杨守
草夫人
游慈
静山
刘守
逸民
无何有翁
任翔龙
程梅齐
刘省齐
刘仁父
刘南翁
勿翁
李君行
赋梅
易少夫人
胡平仲
曹遇
白君瑞
贾应
杨元亨
林实之
刘源
曾中思
黄子功
张嗣初
沈明叔
寇寺丞
苏小小
李秀兰
胡夫人
丁羲叟
陶氏
吴奕
杨太尉
李子申
闾丘次杲
危昴霄
万某
蔡士裕
覃怀高
巴州守
江无□
刘清之
崔中
何锄翁
吕严
曹休齐
　

　 全宋词

潘阆
酒泉子（十之一）
长忆钱塘，不是人寰是天上。万家掩映翠微间。处处水潺潺。 
异花四季当窗放。出入分明在屏障。别来隋柳几经秋。何日得重游。 
酒泉子（十之二）
长忆钱塘，临水傍山三百寺。僧房携杖遍曾游。闲话觉忘忧。 
栴檀楼阁云霞畔。钟梵清宵彻天汉。别来遥礼只焚香。便恐是西方。 
酒泉子（十之三）
长忆西湖，湖上春来无限景。吴姬个个是神仙。竞泛木兰船。 
楼台簇簇疑蓬岛。野人只合其中老。别来已是二十年。东望眼将穿。 
酒泉子（十之四）
长忆西湖，尽日凭阑楼上望。三三两两钓鱼舟。岛屿正清秋。 
笛声依约芦花里。白鸟成行忽惊起。别来闲整钓鱼竿。思入水云寒。 
酒泉子（十之五）
长忆孤山，山在湖心如黛簇。僧房四面向湖开。轻棹去还来。 
芰荷香喷连云阁。阁上清声檐下铎。别来尘土污人衣。空役梦魂飞。 
酒泉子（十之六）
长忆西山，灵隐寺前三竺后。冷泉亭上旧曾游。三伏似清秋。 
白猿时见攀高树。长啸一声何处去。别来几向画阑看。终是欠峰峦。 
酒泉子（十之七）
长忆高峰，峰上塔高尘世外。昔年独上最高层。月出见觚棱。 
举头咫尺疑天汉。星斗分明在身畔。别来无翼可飞腾。何日得重登。 
酒泉子（十之八）
长忆吴山，山上森森吴相庙。庙前江水怒为涛。千古恨犹高。 
寒鸦日暮鸣还聚。时有阴云笼殿宇。别来有负谒灵祠。遥奠酒盈卮。 
酒泉子（十之九）
长忆龙山，日月宫中谁得到。宫中旦暮听潮声。台殿竹风清。 
门前岁岁生灵草。人采食之多不老。别来已白数茎头，早晚却重游。 
酒泉子（十之十）
长忆观潮，满郭人争江上望。来疑沧海尽成空。万面鼓声中。 
弄涛儿向涛头立。手把红旗旗不湿。别来几向梦中看。梦觉尚心寒。 

　
范仲淹
苏幕遮（怀旧）
碧云天，黄叶地。秋色连波，波上寒烟翠。山映斜阳天接水。芳草无情，更在斜阳外。 
黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。 
渔家傲（秋思）
塞下秋来风景异。衡阳雁去无留意。四面边声连角起。千嶂里。长烟落日孤城闭。 
浊酒一杯家万里。燕然未勒归无计。羌管悠悠霜满地。人不寐。将军白发征夫泪。 
御街行（秋日怀旧）
纷纷堕叶飘香砌。夜寂静、寒声碎。真珠帘卷玉楼空，天淡银河垂地。年年今夜，月花如练，长是人千里。 
愁肠已断无由醉。酒未到、先成泪。残灯明灭枕头欹。谙尽孤眠滋味。都来此事，眉间心上，无计相回避。 
剔银灯（与欧阳公席上分题）
昨夜因看蜀志。笑曹操、孙权、刘备。用尽机关，徒劳心力，只得三分天地。屈指细寻思，争如共、刘伶一醉。 
人世都无百岁。少痴騃、老成尫悴。只有中间，些子少年，忍把浮名牵系。一品与千金，问白发、如何回避。 
定风波（自前二府镇穰下营百花洲亲制）
罗绮满城春欲暮。百花洲上寻芳去。浦映□花花映浦。无尽处。恍然身入桃源路。 
莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。 

　
柳永
黄莺儿
园林晴昼春谁主。暖律潜催，幽谷暄和，黄鹂翩翩，乍迁芳树。观露湿缕金衣，叶映如簧语。晓来枝上绵蛮，似把芳心、深意低诉。 
无据。乍出暖烟来，又趁游蜂去。恣狂踪迹，两两相呼，终朝雾吟风舞。当上苑柳秾时，别馆花深处。此际海燕偏饶，都把韶光与。 
玉女摇仙佩（佳人）
飞琼伴侣，偶别珠宫，未返神仙行缀。取次梳妆，寻常言语，有得几多姝丽。拟把名花比。恐旁人笑我，谈何容易。细思算、奇葩艳卉，惟是深红浅白而已。争如这多情，占得人间，千娇百媚。 
须信画堂绣阁，皓月清风，忍把光阴轻弃。自古及今，佳人才子，少得当年双美。且恁相偎倚。未消得、怜我多才多艺。愿妳妳、兰心蕙性，枕前言下，表余深意。为盟誓。今生断不孤鸳被。 
雪梅香
景萧索，危楼独立面晴空。动悲秋情绪，当时宋玉应同。渔市孤烟袅寒碧，水村残叶舞愁红。楚天阔，浪浸斜阳，千里溶溶。 
临风。想佳丽，别后愁颜，镇敛眉峰。可惜当年，顿乖雨迹云踪。雅态妍姿正欢洽，落花流水忽西东。无憀恨、相思意，尽分付征鸿。 
尾犯
夜雨滴空阶，孤馆梦回，情绪萧索。一片闲愁，想丹青难貌。秋渐老、蛩声正苦，夜将阑、灯花旋落。最无端处，总把良宵，只恁孤眠却。佳人应怪我，别后寡信轻诺。记得当初，翦香云为约。甚时向、幽闺深处，按新词、流霞共酌。再同欢笑，肯把金玉珠珍博。 
早梅芳
海霞红，山烟翠。故都风景繁华地。谯门画戟，下临万井，金碧楼台相倚。芰荷浦溆，杨柳汀洲，映虹桥倒影，兰舟飞棹，游人聚散，一片湖光里。 
汉元侯，自从破虏征蛮，峻陟枢庭贵。筹帷厌久，盛年昼锦，归来吾乡我里。铃斋少讼，宴馆多欢，未周星，便恐皇家，图任勋贤，又作登庸计。 
斗百花（三之一）
飒飒霜飘鸳瓦，翠幕轻寒微透，长门深锁悄悄，满庭秋色将晚。眼看菊蕊，重阳泪落如珠，长是淹残粉面。鸾辂音尘远。无限幽恨。 
无限幽恨，寄情空殢纨扇。应是帝王，当初怪妾辞辇。陡顿今来，宫中第一妖娆，却道昭阳飞燕。 
斗百花（三之二）
煦色韶光明媚。轻霭低笼芳树。池塘浅蘸烟芜，帘幕闲垂风絮。春困厌厌，抛掷斗草工夫，冷落踏青心绪。终日扃朱户。 
远恨绵绵，淑景迟迟难度。年少傅粉，依前醉眠何处。深院无人，黄昏乍拆秋千，空锁满庭花雨。 
斗百花（三之三）
满搦宫腰纤细。年纪方当笄岁。刚被风流沾惹，与合垂杨双髻。初学严妆，如描似削身材，怯雨羞云情意。举措多娇媚。 
争奈心性，未会先怜佳婿。长是夜深，不肯便入鸳被。与解罗裳，盈盈背立银釭，却道你但先睡。 
甘草子（二之一）
秋暮。乱洒衰荷，颗颗真珠雨。雨过月华生，冷彻鸳鸯浦。 
池上凭阑愁无侣。奈此个、单栖情绪。却傍金笼共鹦鹉。念粉郎言语。 
甘草子（二之二）
秋尽。叶翦红绡，砌菊遗金粉。雁字一行来，还有边庭信。 
飘散露华清风紧。动翠幕、晓寒犹嫩。中酒残妆慵整顿。聚两眉离恨。 
送征衣（中吕宫）
过韶阳，璿枢电绕，华渚虹流，运应千载会昌。罄寰宇、荐殊祥。吾皇。诞弥月，瑶图缵庆，玉叶腾芳。并景贶、三灵眷祐，挺英哲、掩前王。遇年年、嘉节清和，颁率土称觞。 
无间要荒华夏，尽万里、走梯航。彤庭舜张大乐，禹会群方。鹓行。望上国，山呼鳌抃，遥爇炉香。竟就日、瞻云献寿，指南山、等无疆。愿巍巍、宝历鸿基，齐天地遥长。 
昼夜乐（二之一?中吕宫）
洞房记得初相遇。便只合、长相聚。何期小会幽欢，变作离情别绪。况值阑珊春色暮。对满目、乱花狂絮。直恐好风光，尽随伊归去。 
一场寂寞凭谁诉。算前言、总轻负。早知恁地难拚，悔不当时留住。其奈风流端正外，更别有，系人心处。一日不思量，也攒眉千度。 
昼夜乐（二之二?中吕宫）
秀香家住桃花径。算神仙、才堪并。层波细翦明眸，腻玉圆搓素颈。爱把歌喉当筵逞。遏天边，乱云愁凝。言语似娇莺，一声声堪听。 
洞房饮散帘帏静。拥香衾、欢心称。金炉麝袅青烟，凤帐烛摇红影。无限狂心乘酒兴。这欢娱、渐入嘉景。犹自怨邻鸡，道秋宵不永。 
柳腰轻（中吕宫）
英英妙舞腰肢软。章台柳、昭阳燕。锦衣冠盖，绮堂筵会，是处千金争选。顾香砌、丝管初调，倚轻风、珮环微颤。 
乍入霓裳促遍。逞盈盈、渐催檀板。慢垂霞袖，急趋莲步，进退奇容千变。算何止、倾国倾城，暂回眸、万人肠断。 
西江月（中吕宫）
凤额绣帘高卷，兽钚朱户频摇。两竿红日上花梢。春睡厌厌难觉。 
好梦狂随飞絮，闲愁浓胜香醪。不成雨暮与云朝。又是韶光过了。 
倾杯乐（仙吕宫）
禁漏花深，绣工日永，蕙风布暖。变韶景、都门十二，元宵三五，银蟾光满。连云复道凌飞观。耸皇居丽，嘉气瑞烟葱茜。翠华宵幸，是处层城阆苑。 
