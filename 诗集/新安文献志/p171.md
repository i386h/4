<!-- { "loadSidebar": true } -->
　　王伯武名偁号絶侪早嵗颖悟师事胡云炳文考明谱系作惇叙图其族兄懋伯以八世祖墓地乆为富家产莫能复伯父以己田易而归之博极羣书凡天文厯法象数江河海岛山经地志源委次第今古州郡地域疆理之异同礼乐名物度数之详略三代汉唐歴代制度仪文旦夕讨论图象具列义疏备陈折以先儒之论而发其所未详补其所未备积之既乆巻帙繁伙约之则以关于天者曰天象考丽于地者坤象考于朱子仪礼经传通释分类精究考论端绪而次集之傍至于隂阳医药百家众技莫不悉载凡廿余册总题之曰格物编壬辰皆毁于兵休宁朱升素号该博凡制度疑难不通者必戒其徒记之曰将以问伯武其推尊于当时者如此弟与字仲全自号容安散人刻厉清苦身践力到卒有所就乡里称为二难
　　新安文献志巻七十一
　　钦定四库全书
　　新安文献志巻七十二　　明　程敏政　撰行实【儒硕】
　　东山赵先生【汸】行状　　　　詹　烜
