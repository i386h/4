<!-- { "loadSidebar": true } -->
　　洞庭对岳阳脩眉鉴明镜【上】
　　蟪蛄鸣于朝寒螀鸣于夕【风土记秋日】
　　蝇成市于朝蚊成市于夕【夏日】
　　煦气成虹霓挥袖起风尘【刘邵赵都赋】
　　不寳咫尺玉而爱寸隂旬【司马法】
　　鼓声不过阊柝声不过阆【上】
　　铎以声自毁膏以明自铄【淮南】
　　大江如索带舟船如鳬鴈【郡国志】
　　跣跗被商舄重译吟诗书【王充】
　　醴泉有故源嘉禾有旧根
　　白璧不可为容容多后福【左雄传】
　　仲尼长东鲁大禹出西羗【晋书戴鸾传】
　　明月不妄暎兰葩岂虚鲜【郭璞】
　　朝霁青阳升天光入隙中【佛经】
　　日从蒙汜出照树初无影【上】
　　陇阪萦九曲不知髙几里【三秦记】
　　髙树翳朝云文禽蔽绿水【应璩】
　　平流皷怒浪静树振惊飚【尚书正义序】
　　榣木不生危松柏不处卑【国语】

　　古诗纪巻一百五十六
