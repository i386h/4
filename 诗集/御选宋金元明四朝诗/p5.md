<!-- { "loadSidebar": true } -->
　　邓肃【字志宏南劔州沙县人贡入太学靖康初召对擢左正言有栟榈集】
　　叶梦得【字少蕴呉县人绍圣四年登进士第累迁翰林学士兼侍读除戸部尚书以崇信军节度使致
　　仕卒赠少保有石林集一百巻】
　　汪藻【字彦章饶州德兴人登进士第累除中书舍人兼直学士院擢给事中迁兵部侍郎兼侍讲拜翰林
　　学士出知外郡居永州卒有浮溪集六十巻】
　　廖刚【字用中南劔州顺昌人登崇宁五年进士第绍兴初歴起居舍人拜给事中进御史中丞以徽猷阁
　　直学士奉祠】
　　李弥逊【字似之连江人大观三年上舍登第建炎初歴起居郎试中书舍人进户部侍郎出知漳州有竹
　　溪集】
　　孙觌【字仲益晋陵人大观三年进士政和四年词科仕至戸部尚书有鸿庆集四十二巻】
　　周紫芝【字少隐宣城人年六十一始登第歴官枢密院编修自号竹坡居士有太仓稊米集七十巻及
　　竹坡诗话】
　　朱翌【字新仲号灊山龙舒人政和中登第绍兴中擢馆阁掌书命文章忤时宰谪居曲江有山集三巻】王庭珪【字民瞻庐陵人政和八年进士歴国子监主薄有卢溪集七卷】
　　吕本中【字居仁公着曾孙好问长子以恩授官绍兴六年召赴行在特赐进士出身歴起居中书舍人
　　卒諡文清有东莱集二十巻外集二巻】
　　陈与义【字去非汝州叶县人登政和三年上舍甲科绍兴中歴中书舍人拜翰林学士知制诰寻参知
　　政事有简斋集二十巻】
　　曾几【字吉甫章贡人铨试第一赐上舍出身歴秘书少监权礼部侍郎以通奉大夫致仕卒谥文清有茶
　　山诗集十五巻】
　　沈与求【字必先湖州德清人登政和五年进士第歴翰林学士参知政事知枢密院卒諡忠敏有龟溪
　　集十二巻】
　　程俱【字致道衢州开化人以外邓润甫荫入仕宣和二年肠上舍出身累擢中书舍人兼侍讲有北山小
　　集四十巻】
　　王之道【字彦猷濡须人宣和六年登科晩歴麾节】
　　沈晦【字光用钱塘人翰林学士觏孙宣和间进士廷对第一累迁给事中髙宗朝歴帅浙西广西进徽猷
　　阁学士知衢州潭州】
　　徐俯【字师川洪州分宁人以父恩补官用荐至谏议大夫绍兴二年赐进士出身入翰林歴端明学士签
　　书枢密院权参知政事有东湖集二巻】
　　陈渊【字知黙一字几叟南劔州沙县人用荐知枢密院编修官绍兴七年召对赐进士出身歴监察御史
　　右正言改宗正少卿有黙堂集二十巻】
　　向子諲【字伯防临江人以恩补官歴戸部侍郎以徽猷阁直学士知平江府寻致仕退闲十五年号所
　　居曰芗林】
　　朱弁【字少章徽州婺源人建炎初议遣使问安两宫请行假吉州团练充通问副使被留十二年自号观如居士南归终奉议郎有聘游集四十二巻曲水旧闻三巻风月堂诗话三巻】
　　洪皓【字光弼番阳人登政和五年进士第建炎三年假礼部尚书使金不屈被留五年还除徽猷阁直学
　　士寻谪濠州团练副使卒谥忠宣有鄱阳集十巻】
　　曹勋【字公显阳翟人以父恩补承信郎特命赴进士试登甲科为武吏如故歴昭信军节度使加太尉卒
　　赠少保有松隐集】
　　胡寅【字明仲建宁崇安人安国从子宣和进士甲科歴中书舍人除礼部侍郎直学士院以徽猷阁待制
　　奉祠有致堂斐然集三十巻】
　　胡宏【字仁仲安国仲子绍兴中以廕补右承务郎有诗文五巻】
　　朱松【字乔年徽州婺源人政和八年同上舍出身召试歴吏部司勲贠外郎出知饶州主管台州崇道观
　　有韦斋集十二巻】
　　朱橰【字逢年松弟有玉澜集一巻】
　　郑刚中【字亨仲婺之金华人登进士甲科歴殿中侍御史进礼部侍郎出为四川宣抚副使责封州】髙登【字彦先漳浦人宣和间为太学生同陈东上书绍兴二年廷对授富川簿歴静江古县令编管容州
　　卒后赠承务郎有东溪集】
　　张纲【字彦正丹阳人以上舍及第累迁权监察御史改中书舍人除给事中歴吏部侍郎兼侍读参知政
　　事以资政殿学士知婺州致仕卒諡文定改章简】
　　胡铨【字邦衡庐陵人建炎二年防士淮海擢甲科绍兴五年以贤良方正荐孝宗朝歴起居郎兼侍讲国
　　史编修以资政殿学士致仕卒諡忠简有澹庵集七十八巻】
　　张九成【字子韶开封人徙家钱塘绍兴二年防进士擢首选歴宗正少卿累谪南安军起知温州丐祠
　　卒諡文忠】
　　冯时行【字当可巴县人绍兴中官奉礼郎以斥和议坐废有缙云集】
　　黄公度【字师宪兴化军莆田人绍兴八年进士第一歴尚书考功贠外郎有知稼翁集】
　　刘子翚【字彦冲韐仲子以父任补承务郎仕至通判兴化军有屏山集二十巻】
　　罗从彦【字仲素南劔人以累举恩为惠州博罗县主簿所着有豫章先生集】
　　罗愿【字端良号存斋汝楫第五子以荫补承务郎歴鄂州守】
　　郑樵【字渔仲兴化军莆田人居夹漈山中自称溪西遗民以荐召对给札归钞所着通志书成入为枢密
　　院编修官有夹漈遗藁一巻】
　　赵旸【字乂若杭人徙郑州登甲科终秘书少监】
　　张公祈【字晋彦和州乌江人】
　　苏籀【字仲滋辙长孙官至监丞南渡居婺女三十年有双溪集十五巻】
　　王铚【字性之汝阴人绍兴初以荐诏视秩史官给札奏御】
　　苏云卿【广汉人绍兴间于豫章东湖结庐独居邻曲称灌园苏翁少为张浚布衣交浚入相属漕帅物
　　色之书币不啓而遁】
　　范浚【字茂明婺州兰溪人绍兴中举贤良方正不起隐于香溪有香溪集】
　　姜仲谦【字光彦号松庵淄州人】
　　宼国宝【徐州人绍圣四年进士官呉县主簿】
　　陆永仲【字维之余杭人隐大涤山】
　　张扩【字彦实鄱阳人歴中书舍人有东窗集十巻】
　　沈东【字元叙昆山人】
　　周必大【字子充一字洪道庐陵人登绍兴二十年进士第召试馆职累掌内外制歴左丞相拜少保益国公以少傅致仕卒赠太傅致仕卒赠太师諡文忠自号平园老叟有平园集二百巻】
　　尤袤【字延之常州无锡人绍兴十八年擢进士第歴史馆直学士院权中书舍人拜给事中除礼部尚书致仕卒諡文简自号遂初光宗书二字赐之有遂初小藁及梁溪集五十巻】
　　范成大【字致能呉郡人绍兴二十四年擢进士第累中书舍人敷文阁待制四川制置使召对权尚书拜参知政事歴帅金陵加资政殿大学士领洞霄宫自号石湖二字阜陵宸翰也有石湖集一百三十六巻】
　　陆游【字务观山阴人左丞佃之孙以荫补官隆兴初赐进士出身范成大帅蜀辟为参议官不拘礼节人讥其頺放因自号放翁嘉泰中歴史馆修撰兼秘书监进宝章阁待制致仕尝封渭南县伯有渭南集二十巻劔南诗藁续藁八十七巻】
　　杨万里【字廷秀吉水人绍兴二十四年进士歴秘书监出为江东转运副使再召皆辞以宝谟阁学士致仕卒諡丈节自号诚斋有江湖集荆谿集西归集南海集朝天集江西道院集朝天续集江东集退休集凡一百三十三巻】
　　陈俊卿【字应求兴化人绍兴八年进士第歴尚书右仆射同中书门下平章事兼枢密使罢知福州以
　　少师魏国公致仕卒赐諡正献】
　　虞允文【字彬甫仁寿人绍兴二十三年登进士第累除中书舍人直学士院被命犒师立功采石乾道中再参知政事歴左丞相同中书门下平章事兼枢密使以少保宣抚四川卒赠太傅諡忠肃有诗文十巻】
　　刘仪凤【字韶美普州人登绍兴二年进士第累迁兵部侍郎兼侍讲歴知汉州果州】
　　张孝祥【字安国乌江人绍兴二十四年廷试第一累迁尚书礼部贠外郎中书舍人直学士院以领建
　　康留守坐事落职复官歴帅广南荆南进宝谟阁学士致仕】
　　汪应辰【字圣锡玉山人绍兴五年进士第一初名洋髙宗御笔改今名歴吏部尚书兼翰林学士有玉
　　山翰林词草五巻】
　　李焘【字仁父丹棱人登绍兴八年进士第进通鉴长编一百八巻累迁秘书少监起居舍人兼史职歴帅潼川进礼部侍郎以敷文阁学士致仕卒諡文简赠太师温国公有集一百二十巻】
　　洪适【字景伯本名造皓长子绍兴十二年中宏词科歴尚书右仆射同中书门下平章事兼枢密使卒諡
　　文惠有盘洲集八十巻】
　　洪迈【字景卢皓季子与兄适遵齐名时称三洪绍兴十五年登第歴中书舍人直学士院拜翰林学士以
　　端明殿学士致仕卒谥文敏所着有野处类藁二巻及容斋五笔夷坚志】
　　史浩【字直翁鄞县人绍兴十四年进士累擢中书舍人翰林学士知制诰歴右丞相封魏国公进太师卒
　　追封会稽郡王諡文惠嘉定中改忠定封越王配享孝庙】
　　韩元吉【字无咎宰相维元孙以任子入西掖歴龙圗阁学士尝居广信溪南自号南涧有南涧甲乙藁
　　七十巻】
　　朱熹【字元晦一字仲晦松子登绍兴十八年进士第歴秘阁修撰焕章阁待制侍讲卒諡曰文有晦庵集
　　一百卷紫阳年谱三巻】
　　吕祖谦【字伯恭婺州人好问孙以荫补官后举进士复中宏词科累迁著作郎孝宗命铨择圣宋文海类为百五十巻赐名皇朝文鉴歴官直秘阁卒諡日成有东莱集十五巻别集十六巻外集五巻附录三巻】
　　张栻【字敬夫广汉人丞相浚子以荫补官歴左司贠外郎除秘阁修撰歴知江陵府荆湖北路安抚使有
　　南轩集三十巻】
　　何异【字同叔抚州崇仁人绍兴二十四年进士累擢监察御史迁右正言歴刑部侍郎权工部尚书以宝
　　谟阁学士致仕有月湖诗集】
　　王十朋【字龟龄温州乐清人绍兴二十七年对防擢第一累迁起居舍人侍讲除侍御史改吏部侍郎
　　歴四郡守以龙圗阁学士致仕卒諡忠文有梅谿集三十二巻续集五巻】
　　呉儆【字益恭初名偁避秀园讳改名登绍兴二十七年进士第歴官朝散郎知邕州军州泰州主管台州
　　崇道观卒諡文肃有竹洲集】
　　方信孺【字孚若兴化军人以荫补官假朝奉郎使金三徃返不少诎歴淮东转运判官知真州】林光朝【字谦之莆田人隆兴元年年五十以进士及第累拜国子祭酒除中书含人不拜改懽工部侍郎
　　以集英修撰知婺州奉祠有艾轩集二十巻】
　　薛季宣【字士龙永嘉人起从荆南帅辟书荐为大理寺主簿歴大理正出知湖州有浪语集】吕定【字仲安新昌人歴殿前都指挥龙虎上将军有説劔集】
　　陆九龄【字子寿金谿人登乾道五年进士第仕至兴国军教授卒宝庆赠朝奉郎直秘阁諡文达】陆九渊【字子静九龄弟登乾道八年进士第歴国子正差知荆门军卒諡文安自号象山有象山集二
　　十八巻】
　　陆九韶【字子美九渊弟隐居山中有梭山文集】
　　王希吕【字仲衡一作仲行宿州人渡江居嘉兴乾道五年登第累除中书舍人给事中歴兵部尚书以
　　端明殿学士知绍兴府】
　　刘爚【字晦伯建阳人乾道八年进士歴权工部尚书兼右庶子卒諡文简有云庄外藁】
　　王炎【字晦叔新安婺源人乾道进士歴实录简讨转著作佐郎出守湖州有双溪集】
　　戴敏【字敏才号东臯子天台黄岩人有东臯集】
