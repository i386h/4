<!-- { "loadSidebar": true } -->
　　御制四朝诗选序
　　生民之始禀二仪之精含五常之性而其理具于一心人心之灵日出而不穷诗大序谓在心为志发言为诗其阐眀虞廷言志之义而归本于心者其意深矣盖时运推移质文屡变其言之所发虽殊而心之所存无异则诗之为道安可谓古今人不相及哉观于宋金元明之诗而其义尤着焉世之论诗者谓唐以诗赋取士故唐之诗为独盛夫唐之诗诚盛矣若夫宋之取士始以诗赋熙宁专主经义而罢诗赋元祐初复诗赋至绍圣而又罢之其后又复与经义并行金大畧如宋制元自仁宗罢诗而存赋明则诗赋皆罢之士于其时以其余力兼习有韵之言专之则易美兼之则难工而其至者亦徃徃嫓北宋而追三唐岂非人心之灵日出而不穷者欤此又可见古今人不甚相逺也朕夙兴夜寐永图治安念养士育才国家盛典考言询事曩代良规亦既试之制艺使通经术兼以论表判防俾达古今而于科
　　目之外时以诗赋取人每当省方观民之防士之所进诗赋古文止辇受观停舟延问亲试而拔其尤者亦多矣盖举斯世而措之礼陶乐淑之中被以温柔敦厚之教故所以奬劝之者靡弗至焉近得全唐诗巳命儒臣校订刋布海内由唐以来千有余年之久流传自昔未见之书亦可谓斯文之厚幸矣遂又命博采宋金元明之诗每代分体各编自名篇钜集以及防简残章罔有阙遗稍择而録之付之剞劂用以标诗人之极致扩后进之见闻譬犹六代逓奏八音之律无爽九流并遡一致之理同归然则唐以后之诗又自今而传矣夫诗之日逺而日新如此而皆本于人之一心孔子云诗三百一言以蔽之曰思无邪子之言诗法也即心法也子夏味绚素之章子贡悟琢磨之句二子者一以文学列于四科一以多识得闻一贯朕于是有以见夫天之所以畀于人者此心此理随在流通愿学者谨其所存而审其所发将以上达夫大本大原而充广乎万事万物岂惟诗之为道也哉
　　康熙四十八年五月














　　钦定四库全书　　　　集部八
　　御选四朝诗　　　　　　　总集类
　　提要
　　【臣】等谨案
　　御选四朝诗二百九十二巻康熈四十八年圣祖仁皇帝御定右庻子张豫章等奉
　　勅编次凡宋诗八十七巻作者八百八十二人金诗二十五巻作者三百二十一人元诗八十一巻作者一千一百九十七人明诗一百二十八巻作者三千四百人每代之前各详叙作者之爵里其诗则首帝制次四言次乐府歌行次古体次律诗次絶句次六言次杂言以体分编唐诗至五代而衰至宋初而未振王禹偁初学白居易如古文之有栁穆明而未融杨意等倡西昆体流布一时欧阳修梅尧臣始变旧格苏轼黄庭坚益出新意宋诗于
　　时为极盛南渡以后击壤集一派参错并行迁流至于四灵江湖二派遂极而不复焉金人奄有中原故诗格多沿元祐迨其末造国运与宋同衰诗道乃较宋为独盛元好问自题中州集后诗曰邺下曹刘气尽豪江东诸谢韵尤髙若从华实评诗品未便吴侬得锦袍岂虚语乎有元一代作者云兴虞杨范揭以下指不胜屈而末叶争趍绮丽乃类小词杨维桢负其才气破崖岸而为之风气一新然讫不能返诸古也明诗总杂门户多岐约而论之髙启诸人为极盛洪熈宣徳以后体叅防阁风雅渐防李东阳稍稍振之而北地信阳已崛起与争诗体遂变后再变而公安三变而竟陵淫哇竞作明祚遂终大抵四朝各有其盛衰其作者亦互有长短而七百余年之中著作浩繁虽博识通儒亦无从徧观遗集至于澄汰沙砾披检精英合四朝而为一巨帙势更有所不能矣我
　　国家稽古右文石渠天禄之藏既逾前代我
　　圣祖仁皇帝防心风雅典学维勤
　　乙览之余咸无遗照用能别裁得失勒着鸿编非惟
　　四朝作者得
　　睿鉴而表章即读者沿波以得竒于诗家正变源流
　　亦一一识其门径
　　圣人之嘉惠儒林者宁浅尠欤乾隆四十六年四月
　　恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀




　　钦定四库全书
　　御选四朝诗总目
　　宋诗七十八卷【姓名爵里二巻】
　　金诗二十五卷【姓名爵里一巻】
　　元诗八十一巻【姓名爵里二巻】
　　明诗一百二十卷【姓名爵里八巻】










　　御选宋金元明四朝诗
　　纂选官
　　原任右春坊右庶子兼翰林院修撰【臣】张豫章左春坊左谕德兼翰林院修撰【臣】魏学诚原　任　翰　林　院　侍　讲【臣】呉　昺翰　　林　　院　　编　　修【臣】陈至言
　　日讲官起居注　翰林院编修【臣】陈　璋
　　日讲官起居注　翰林院检讨【臣】王景曾
　　録选官
　　翰　　林　　院　　编　　修【臣】呉士玉翰　　林　　院　　检　　讨【臣】钱荣世翰　林　院　庶　吉　　士【臣】张大受前任江宁府知府今补苏州府知府【臣】陈鹏年
　　举　　　　　　　　　　　　人【臣】陈王谟
　　【臣】顾嗣立
　　【臣】庄　楷
　　嵗　　　　　　贡　　　　　　生【臣】邹志
　　【臣】田广运
　　国　　　子　　监　　　监　　生【臣】沈　寅
　　【臣】沈　经
　　【臣】范圣文
　　【臣】谈汝龙
　　【臣】汪泰来
　　【臣】刘上驷
　　【臣】潘秉钧
　　【臣】髙　位
　　【臣】丁图南
　　【臣】董永朝
　　【臣】郑　韵
　　【臣】陆　淹
　　【臣】江文
　　校刋官
　　【臣】王景曾
　　校勘官
　　经筵讲官内阁学士兼礼部侍郎【臣】蔡升元
　　经筵讲官内阁学士兼礼部侍郎兼管詹事府詹事【臣】杨　瑄日讲官起居注詹事府少詹事兼翰林院侍讲学士【臣】查　升日讲官　起　居　注　翰　林　院侍读学士【臣】陈壮履日讲官　起　居　注　翰　林　院　侍　读【臣】钱名世日讲官　起　居　注　翰　林　院　检　讨【臣】张廷玉皇　太　子　讲　官　翰　林　院　编　修【臣】汪　灏翰　　　林　　　院　　　编　　　修【臣】查慎行翰　　　林　　　院　　　编　　　修【臣】陈邦彦





　　钦定四库全书
　　御选宋诗姓名爵里一
　　帝系
　　太祖皇帝【姓赵氏讳匡郡人受周防帝禅在位十七年諡曰啓运立极英武睿文神德圣功至明
　　大孝皇帝庙号太祖】
　　太宗皇帝【讳炅太祖之弟初封晋王开宝九年嗣位在位二十二年諡曰神功圣德文武皇帝庙号
　　太宗有御制集一百二十巻】
　　真宗皇帝【讳恒太宗第三子至道元年立为皇太子三年嗣位在位二十五年諡曰符稽古神功
　　让徳文明武定章圣元孝皇帝庙号真宗有御制集三百巻】
　　仁宗皇帝【讳祯真宗第六子天禧二年立为皇太子干兴元年嗣位在位四十五年諡曰体天法道
　　极功全德神文圣武睿哲明孝皇帝庙号仁宗有御制集一百巻】
　　神宗皇帝【讳顼英宗长子治平三年立为皇太子四年嗣位在位十八年諡曰绍天法古运德建功
　　英文烈武钦仁圣孝皇帝庙号神宗有御制集一百六十巻】
　　徽宗皇帝【讳佶神宗第十一子绍圣初封端王元符三年嗣位在位二十五年諡曰体神合道骏烈逊功圣文仁德宪慈显孝皇帝庙号徽宗有御制崇观宸奎集一巻宫词一巻】
　　髙宗皇帝【讳构徽宗第九子封康王靖康二年嗣位在位三十六年諡曰受命中兴全功至德圣神武文昭仁宪孝皇帝庙号髙宗】
　　孝宗皇帝【讳眘太祖七世孙绍兴三十二年髙宗立为皇太子受内禅在位二十七年諡曰绍统同
　　道冠德昭功哲文神武明圣成孝皇帝庙号孝宗】
　　少帝【讳防度宗子咸淳十年嗣位在位二年降于元】
　　诸家姓名爵里
　　赵普【字则平蓟州人占籍洛阳以佐命功授谏议大夫充枢密直学士干德中为门下侍郎平章事太平兴
　　国及端拱初凡三入相卒追封真定王諡忠献有赵韩王集三卷】
　　李昉【字明逺饶阳人汉干祐举进士周显德中仕至翰林学士入宋歴中书侍郎平章事卒赐司徒諡文
　　正有文集五十巻】
　　杨徽之【字仲猷浦城人周显德中举进士入宋歴翰林侍读学士有集二十巻】
　　曹翰【大名人周世宗时仕至德州刺史入宋歴威塞军节度使判颍州坐事削官终左千牛卫上将军卒
　　赠大尉淳化中赐諡武毅】
　　卢多逊【河内人周显德举进士累集贤殿修撰入宋知制诰为翰林学士使江南还同修五代史歴中
　　书侍郎平章事坐事谪崖州】
　　宋白【字太素一字素臣大名人建隆二年进士甲科为翰林学士召与李昉集诸文士纂文苑英华一千巻歴刑部尚书集贤学士判院事以兵部尚书致仕卒赠左仆射諡文安有广平集一百巻】
　　贾黄中【字娲民南皮人六嵗举童子科十五举进士太宗即位召试中书知制诰充翰林学士淳化二年参知政事至道初拜礼部侍郎兼秘书监卒赠礼部尚书有文集三十卷】
　　李九龄【干德五年进士第三人】
　　柳开【字仲涂大名人开宝六年进士歴如京使著书自号东郊野夫又曰补亡先生有仲涂集一巻】徐铉【字鼎臣广陵人仕南唐知制诰迁翰林学士归宋为直学士院给事中散骑常侍有徐常侍集三十
　　巻其二十巻仕江南所作余十巻归宋后作也】
　　舒雅【字子正久仕李氏归宋累职方贠外郎知舒州州有濳山灵仙观秩满请掌观事东封就加主客郎
　　中改直昭文馆转刑部】
　　刁衎【字元宾升州人用廕仕南唐以文翰入侍归宋歴兵部郎中】
　　陈抟【字圗南真源人隐居华山云台观太平兴国中年近百嵗朝觐诏赐号希夷先生赐紫衣抟自号扶
　　揺子着有指元篇三峯寓言髙阳集钓潭集诗六百余首】
　　吕蒙正【字圣功河南人太平兴国二年擢进士第一累知制诰为翰林学士歴司空兼门下侍郎同平
　　章事累封许国公卒赠中书令諡文穆】
　　张齐贤【字师亮曹州寃勾人徙家洛阳太祖幸西都以布衣献防称防太平兴国中擢进士歴同中书
　　门下平章事进左仆射以司空致仕卒赠司徒諡文定】
　　田锡【字表圣洪雅人登太平兴国三年进士第居谏官歴四郡守入知制诰终右谏议大夫有咸平集五
　　十巻】
　　韩丕【字太简华州郑人太平兴国三年进士累知制诰为谏议大夫翰林学士歴礼部侍郎知滁州】寇准【字平仲下邽人太平兴国中进士歴尚书右仆射集贤殿大学士同中书门下平章事封莱国公干兴初贬雷州司戸参军卒赠中书令諡忠愍有巴东集三巻河阳守范雍得公诗二百首为三巻名忠愍公集刻于道州】
　　李维【字仲方肥乡人门下侍郎平章事沆弟雍熙二年进士召试中书知制诰为翰林学士歴工部尚书
　　柳州观察使有集二十巻】
　　张咏【字复之自号乖厓鄄州人太平兴国五年登进士歴枢密直学士御史中丞礼部尚书卒赠右仆射
　　諡忠定有集十巻】
