<!-- { "loadSidebar": true } -->
    攀梯上甓级，小憩得危亭。
    一览尽寥廓，四山耸寒青。
    浩若凌太虚，翩如逐遐征。
    昏花拭病目，望处增双明。

尤懋　石井泉次沈太守韵
    不知开凿是何年，已有新亭更翼然。
    从此云岩添胜事，合教名亚第三泉。

尤懋　石井泉次沈太守韵
    烟光滉漾映林峦，井底新泉潄齿寒。
    品第试寻张陆记，却因今日又开端。

尤懋　石井泉次沈太守韵
    灵源显晦岂无时，便有高人作已知。
    赏识先从石湖老，发扬更赖隐侯诗。

尤山　鸡冠花
    秋雨初晴后，鸡冠早放花。
    飞鸣欲何向，艳冶自堪夸。
    僻地裁红锦，遥天随彩霞。
    金门多绛幘，分与野人家。

尤煓　题苏端明书乳泉赋后
    万籁既寂，一气孔神。
    吸彼沆瀣，沃此肺膺。
    至阳之精，天一所生。
    钦哉此词，展也大成。

游次公　画虎
    平生射虎裴将军，马狞如龙弓百钧。
    手捻白羽旁无人，注虎使虎不敢奔。
    须臾丛薄烂斑出，人马不知俱辟易。
    矢知蓬蒿弓减力，将军得归几败绩。
    徐行爪牙元不露，眈眈垂头若微顾。
    尾翦霜风林叶飞，倏忽山头日光暮。
    包家画出真于菟，我尚不敢编其须。
    昔人作诗矶画图，吁嗟画图今亦无。

游次公　耒阳道中
    山头磴石危梯险，山下荒田野草悲。
    更著秋风吹两鬓，不消几日尽成丝。

游次公　秋虫
    一气动芒沕，鸣虫应清商。
    天机发天籁，托彼恐与螀。
    凄然起秋声，感我彻肺肠。
    幽思不自识，远兴来何方。
    至音有如此，始晤韶与章。
    风霜入凄断，月露皆悲凉。
    天地有声乐，呻吟委寒荒。
    尔非丝竹奏，那得登君堂。

游次公　渔父
    竹里茅茨傍小溪，粼粼白石护渔矶。
    想应日日来垂钓，石上蓑衣不带归。

游次公　早起
    银床露湿井华寒，自挈铜瓶汲水还。
    宿雨未乾池馆静，凉蝉犹在栋梁间。

游酢　宝应寺读书堂成因怀明道先生
    桥西积雪度新晴，卜筑茅堂快落成。
    郁郁奇花铺野趣，关关好鸟和书声。
    春浓岚色无边景，水净天光彻底清。
    记得程门窗草绿，至今遐想每驰情。

游酢　春日山行有感
    十里桥西别有天，青山欲断翠云连。
    园林寂寂鹿为文，野服翩翩儒亦仙。
    风咏无雩正此日，雪飘伊洛是何年。
    追寻往事顿成梦，回首春光倍黯然。

游酢　登归宗岩
    奇冠南闽此最奇，归宗千古是谁归。
    至今来访谁先生，知是曹刘先我知。

游酢　感事
    世事浮云薄，劳生一梦长。
    散材依栎社，幽意慕濠梁。
    风急鹰鹍迅，霜浅草木黄。
    投閒如有约，早晚问耕桑。

游酢　归雁
    天末惊风急，江湖野思长。
    悲鸣愁绝塞，接翼冒风霜。
    泽岸多砫弋，云间乏稻粱。
    茫然栖息地，饮啄欲何乡。

游酢　韩魏公读书堂
    去郡五里安国寺，断蓬荒蓧成邱墟。
    郡人不置瓜李嫌，公亦甘与泉石居。
    想憎俗事败人意，独愿灯火勤三余。
    今人不出如处女，陋室暗屋跖不如。
    闻君读书胡乃尔，政恐心地怠芟锄。
    前辈浑厚应有此，难弟难兄俱可书。

游酢　诲子
    三十年前宿草庐，五年三第世间无。
    门前獬豸公裳在，只恐儿孙不读书。

游酢　饯贺方回分韵得归字
    邀客十分饮，送君千里归。
    情随绿水去，目断白鸥飞。
    松菊今应在，风尘昔已非。
    维舟待夜月，能不重依依。

游酢　接花
    色红可使紫，叶单可使千。
    花小可使大，子小可使繁。
    天赋有定质，我力能使迁。
    自矜接花用，可夺造化权。
    众闻悉惊诧，为我屡叹吁。
    用智固巧矣，天时可易欤。
    我欲春采菊，我欲冬赏桃。
    汝不能栽接，汝巧亦徒劳。
    雨露草必生，霜雪松不死。
    有本性必生，亦时雨与之。
    所遭有变易，是亦时所为。
    时乎不可违，何物可违时。

游酢　金陵野外废寺
    寒花窈嫋蔓颓墙，古寺苍苔昼掩房。
    犬吠屋头山杳杳，虫鸣阶隙草荒芒。
    池塘澹月蒹葭冷，篱落西风橘柚香。
    六代江山金碧地，断碑留得管兴亡。

游酢　句
    青山控野双门壮，白浪排空万马来。

游酢　山中即景
    翠霭光风世界，青松绿竹入家。
    天外飞来野鸟，涧中流出桃花。

游酢　水亭
    清溪一曲绕朱楼，荷密风稠咽断流。
    夹岸垂杨烟细细，小桥流水即沧洲。

游酢　题河清县廨
    小院闲亭长薜萝，鹿木穿径晚径过。
    夕阳萧散簿书少，窗里南山明月多。

游酢　韦深道寄傲轩
    早付閒身老故乡，青松成径菊成行。
    搘颐独坐心遗念，坦腹高吟兴欲狂。
    瓮下却应嗤毕卓，篱根遥想对义皇。
    乘风破浪门前客，试问浮家有底忙。

游酢　韦氏独乐堂
    林下徜徉得至游，高情不与世情谋。
    义和叱驭日逾永，猿鹤寻盟山更幽。
    踽踽凉凉还自晒，休休莫莫复何求。
    应门穉子非无意，客至萧萧已百忧。

游酢　游宝应寺
    崒嵂三带带白湾，谁开兰若翠微间。
    竹林云懒禅心定，草径苔荒屐齿斑。
    天入碧岚成玉宇，鸟飞青嶂出尘寰。
    此中即是蕊珠境，遮莫閒吟一解颜。

游酢　在颍昌寄中立
    绛帷燕侍每从容，一听微言万虑空。
    却愧犹悬三釜乐，未能终此挹清风。

游酢　在颍昌寄中立
    萧条清颍一茅庐，魂梦长怀与子居。
    五里桥西杨柳路，至今车马往来疏。

游酢　赠陈仲循
    即今年才五十余，脱去簪绂弊屣如。
    圣时搜选动空谷，策足要路争先趋。
    庙堂故人握重柄，僵者可植瘦可腴。
    惓惓风义数寄语，掉头不顾甘如愚。

游古意　赠叠山先生
    满腔忠孝有天知，不管人间事已非。
    万里乾坤双草履，百年身世一麻衣。
    行藏自信床头易，卧病惟餐陇首薇。
    傥过宗周见离黍，几多新泪向残晖。

游冠卿　题集山桥
    南桥颓废长官羞，新作川梁代济舟。
    上应星文横北极，下飞虹影落中流。
    惭无子产乘舆惠，谩绝襄公茀道忧。
    路接蓬山仙世界，品题今为邑人留。

游何　绍兴乙丑七月幕谷游何萧卿乘月独游淡岩书事兼简零陵宰君李兄秀实
    渡过潇江日已曛，影和明月共天人。
    名岩近郭别州少，好事更谁和我真。
    绝顶有天浮碧树，凌秋无暑断红尘。
    终当早弃人间事，来与山僧作并邻。

游何　绍兴乙居秋仲冒雨独游阳华岩胜绝未让淡山岩恨古今诗人未有奇句潏
    西风卷痴云，欲压不堕地。
    化作碧孱颜，融结在空际。
    是名阳华岩，造物一何异。
    东山雨脚断，明月招我至。
    傍窥嵌窦深，密恐鬼神閟。
    细度穴寥风，旧无卑湿气。
    虚阁架其中，榜以浮岚美。
    下有潺湲溪，翻雪轰雷比。
    阁背两桥分，岩胁双龙起。
    石如缨络垂，整整翠緌委。
    又如鼙鼓形，挝击声颇厉。
    溪水相与喧，镗鞈乱宫徵。
    岩穷天忽开，木杪风自靡。
    坐久发毛寒，兴逸诗语绮。
    无人共一尊，有客自千里。
    山僧颇殷勤，相伴亦忘寐。
    拂石要题诗，挥毫留汉隶。

游九功　答黄叔暘
    冥鸿倦云飞，斂翼退遵者。
    秋蟲感时至，自野来在宇。
    老我久合归，溪山况延儜。
    俯此沙水清，面被烟尘聚。
    龙断既冲冲，澜倒亦訏訏。
    岂无砥中立，而不改风雨。
    忽忻远寄声，秀句盈章吐。
    璨烂炯寒芒，晴空见冰柱。
    颇闻词场笔，漫焉叶如土。
    黄粱枕上过，得之亦不处。
    独行固不移，犹在审去取。

游九功　弃官归故庐
    野塘漫漫板板东，家在春风畎亩中。
    阶草不芟新织翠，庭花初种小开红。
    酒赏村酿馀酸味，诗乏才华有淡工。
    邻里相过无杂语，但云饥后庆年丰。

游九功　松
    烟翠松林碧玉湾，卷帘波影动清寒。
    住山未必知山好，却是行人得细看。

游九功　送常老住疏山
    师住疏山祗树园，卧看云雾起江村。
    百年鼎鼎春风转，一钵垂垂老眼昏。
    古殿扑空参铁凤，夜潭翻月落金盘。
    何时击缆西风下，松柏阴阴独扣门。

游九功　题魏醇父菊庄
    东篱采采人归来，长歌三嗔书生老。
    子方青春志紫霄，种菊幽探计何早。
    一枝可爱况千业，想应苦吟被花恼。
    西风浩然天池秋，白露霏空下百草。
    此时此花抱幽贞，宁卫世间颜色好。
    日斜寒照萼明韡，霜经净彻香远到。
    淡焉见谓山泽癯，渊乎我爱其似道。
    荒畦野迳尤惬性，何似移根伴枯槁。
    虽知晚节亦何用，为制颓龄聊自保。

游九功　浯亭望横山
    峨峨岸东山，躣来势奔虬。
    横约一溪水，抱邑止复流。
    近郭看逾好，向望此其尤。
    翠展曲屏宽，一目千里收。
    此山此水水，我歌我来游。
    知不市声杂，亦忘溪上幽。
    方将解其缚，于焉我何求。

游九言　登巾山
    环走层冈马脱韟，两峰平地玉颀颀。
    南临澥岛金鳌涌，东望丛祠白鹤飞。
    日出市声朝雾散，云沈海气暮潮归。
    居尘却立尘埃表，徙倚天风振客衣。

游九言　冬雨不止
