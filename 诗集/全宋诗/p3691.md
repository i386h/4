<!-- { "loadSidebar": true } -->
    造化为炉巧冶成，儿童指似五铢轻。
    买春无算空流地，润屋何心望满籯。
    只恐痴人思宿债，枉教处士负贪声。
    汉皇不吝铜山赐，羞杀申屠恶妒生。

易士达　滕王阁
    滕王歌舞旧城楼，一度登临一度愁。
    惟有西山南浦景，教人千古说洪州。

易士达　题陈巽斋寒窗听雪诗卷
    彤云黯淡酿天寒，却向江头理钓船。
    雪打蓬窗眠不着，声声时送到吟边。

易士达　题邓氏船斋
    平生心乐水云乡，卜得书窗瞰碧塘。
    自有济川勋业在，在劳两柁与风樯。

易士达　题妙智不俗轩
    亭亭修竹两三竿，鼓动天风掠鬓寒。
    一点红尘飞不到，满窗冰雪自相看。

易士达　题钱翁杨伯传竹浦吟稿
    关西今喜有云仍，冰雪相看一样清。
    最是晚来江上处，饱听叶□助诗声。

易士达　题秋江烟草诗卷
    万里长江浸碧流，烟笼细草满孤洲。
    吟怀到此难排遣，独立斜阳古渡头。

易士达　题石溪伟观
    水共长天不尽头，石溪奇处着危楼。
    我来倚徒阑干看，风撼芦花叶叶秋。

易士达　题先月阁
    新篵亭台分外凉，广寒移下水云乡。
    才当暝色千山合，便有檐前一点光。

易士达　题云石耕夫道院
    片云块石一耕夫，耕得情田数亩馀。
    不用木金为耒耜，只将纸墨当菑畬。
    塞茅心撤犹芟草，翻水文成若决渠。
    三岁一番供贡籍，平时不用纳王租。

易士达　田野燕巢
    莫问山村与水边，何拘华屋且随缘。
    不成此地无王谢，枉了春光又一年。

易士达　途间观野菊
    林峦露骨草无芽，枯柳吟蝉蹟见沙。
    莫道西风全肃杀，行边无处不黄花。

易士达　途间偶成
    拂晓挑藤去路忙，倦投野店午炊香。
    闲看昔日题诗处，依旧榴花出短墙。

易士达　温泉
    当日温泉浴太真，岂知绣袜解尘生。
    更于洗滑凝脂处，尚忆胡儿在锦绷。

易士达　闻杜鹃再韵
    片片桃花下钓矶，声声杜宇暮春时。
    迩来夔峡多游子，正好从头唤取归。

易士达　浯溪
    阿瞒南幸国几危，颠倒皆由豢禄儿。
    休说马嵬当日事，浯溪且细读元碑。

易士达　闲步西湖
    西湖风景绝繁华，两岸荷香十万家。
    除却孤山林处士，后来谁肯种梅花。

易士达　岘山亭
    岘山亭是昔人非，忍读羊公堕泪碑。
    回首山翁花下处，凄凄芳草晚风悲。

易士达　小园
    小园名涉趣，趣不在园花。
    乐水撑孤艇，爱山乘小车。
    浅深随种艺，红紫任交加。
    胸次藩篱剖，八荒同一家。

易士达　昩江道中
    翠烟浓处着啼鹃，唤得韶光上柳绵。
    父老已知农事急，一蓑烟雨辨秧田。

易士达　夜宿合塘铺借壁间韵二首
    对床风雨话辛酸，客枕凄凉寐不安。
    须信在家贫亦乐，征衫赢得带围宽。

易士达　夜宿合塘铺借壁间韵二首
    潇潇冷雨送昏黄，伦竹吟风到客窗。
    短梦欲成肠已断，明朝一岭即昩江。

易士达　游东湖
    好是东湖近物华，微吟去路亦何赊。
    两堤柳影澹台墓，十里荷香孺子家。
    淡淡烟笼僧寺静，飘飘风飐酒旗斜。
    重来徒倚阑干久，天末残阳噪暮鸦。

易士达　虞美人草
    霸业将衰汉业兴，佳人玉帐醉难醒。
    可怜血染原头草，直至如今舞不停。

易士达　育王塔
    谁向鄞江立法门，育王钟鼓振朝昏。
    阎浮八万四千塔，应合相推此塔尊。

易士达　赠写神吴子可
    不数僧繇只数吴，丹青纪出活形模。
    问君写尽人多少，写得人心一片无。

易士达　赠易数胡一鉴
    学本先天造化中，希夷康节与磨礲。
    光明照破人心事，一片灵台不是铜。

易士达　竹林伤田家
    阴阴沈沈雨霏霏，农夫把秧妻抱儿。
    前村后村歌相答，上亩下亩泥正肥。
    新谷登场腹不饱，新丝出盎身不丝。
    膏粱纨裦一笑乐，粉白黛绿千金挥。
    农家升苗一寸税，里正打门星火追。

易士达　竺涧梅
    疏枝冷蕊本清幽，不傍山林傍碧流。
    莫遣城头吹画角，恐惊花片动情愁。

易性中　龙虎山
    云气蓬莱近，山阴草树香。
    御风不知远，仙骨已清凉。

易元矩　竹
    一别虞妃去未还，愁云空锁九疑山。
    世间多少相思泪，洒遍修篁染不斑。

易中行　挽故知容州朝请陶公章二首
    平塘古君子，出处一渊明。
    诗句月般好，宦情云样轻。
    从教五马贵，不博几鸥轻。
    满目西山恨，遥途驻隆旌。

易中行　挽故知容州朝请陶公章二首
    顾予生最后，相去又临川。
    欠识先生面，幸亲令子贤。
    典型端有自，衣钵岂无传。
    德以君家好，清修一节坚。

奕载　大雄寺
    琉璃叶下剪梧桐，缘子青枝扫地空。
    俗眼如休有青白，好风安得间雌雄。
    物隋尘境工荣顇，人触心兵战异同。
    只可轻帆理归兴，暮云萧散大江东。

益州录事参军　句
    秋光都似宦情薄，山色不如归兴浓。

殷澄　题泖居
    国破不共天，军行却扫地。
    一言活万人，三泖终吾志。

殷彦卓　陶庵精舍
    静结罗浮屋，邻鸡远不闻。
    秋到屋下田，井井皆黄云。
    草堂久无梦，甘与麋鹿群。
    我闻彭泽令，耻为二姓臣。
    一朝任去来，柴桑漉酒巾。
    披图长叹息，古今多逸民。

尹栋　句
    白苹影蘸无痕水，黄菊香催未了诗。

尹棐　题汪水云诗卷
    平生宁用拙，方凿不圆卿。
    风月少知己，江山多故情。
    北辰终夕仰，西雨几时晴。
    水与云无定，君当保令名。

尹辅　呈大德禅师
    支遁行藏惠远才，几年嵩少避浮埃。
    八行丹诏云间落，一对紫衣天上来。
    诵律夜窗寒月皎，闭门秋渚白莲开。
    名高自达帝王听，就降殊恩不假媒。

尹穑　句
    异日是非忧史谬，终身寒饿羡钱愚。

尹穑　句
    徒然五侍从，不办一书生。

尹穑　句
    景龙只是当时路，不见金钱打著人。

尹穑　句
    酬功不惜赏行布，送死惟堪缚一驴。

尹穑　句
    草黄眠失犊，石白动知鸥。

尹穑　句
    本来饥饱非同鼎，安得浮沈自一舟。

尹穑　庸医行
    南街医工门如市，争传和扁生后世。
    膏盲可为死可起，瓦屑蓬根尽珍剂。
    岁月转久术转疏，十医九死一活无。
    北市医工色潜动，大字书牌要惊众。
    偏收弃药与遗方，纵有神丹亦无用。
    实者为虚热为寒，几因颠倒能全安。
    君不见形神枵然卧一室，医方争功药无必。
    左手检方石顾金，两手虽殊皆剑戟。

尹恕　三溪
    三溪溪水别原委，长日波光荡无已。
    曲折有如九回肠，合卹门前清彻底。
    只看秀色照眼明，溪上间游不倦情。
    何年得作逋荣客，好结芳邻一濯缨。

尹应许　挽陆君实
    谁使权奸酿祸深，末流无复救危枰。
    君臣霄壤难同死，杜稷丘墟可再生。
    叔宝井中空大辱，鲁连海上特虚名。
    一家骨肉俱鱼腹，留得丹心万古明。

尹应许　挽陆君实
    古今忠义独斯人，危在须臾见益真。
    身不远亡忧丧节，君非同逝虑蒙尘。
    平时谁执朝廷柄，末路方知社稷臣。
    楚些欲招招不得，沧溟南望浩无津。

尹直卿　贺曾幼张中漕举
    官样文章曾靖州，计台一鹗再横秋。
    虽为竹使年殊少，要续荷囊意未休。
    丹陛行寻螭陛旧，清香仍裛桂香浮。
    二千石扫三千字，千载江西作话题。

尹直卿　贺周益公归休
    六一先生薄吉州，归田去作颖昌游。
    我公不向螺江住，羞杀青原白鹭洲。

尹直卿　寿俞尚书七十九
    后皇深助顺，命世烨生贤。
    临汝葱佳气，罗浮降散仙。
    春兰早无圣，秋竹晚弥坚。
    稳击三千水，高腾尺五天。
    清癯迂叟侣，温厚醉翁然。
    献纳星辰上，司存雨露边。
    常情难勇退，定力竟孤骞。
    此夕寻常夕，明年八十年。
    金猴转空柄，璿象璨丁躔。
    中令汾阳考，平章潞国權。
    龙钟笑裴度，矍铄过文渊。
    阴阳无尽藏，真源不老仙。

尹直卿　寿曾撙斋七十八
    先生虽老正康强，紫绶金鱼两鬓霜。
    椿干岂因更节健，松江自饮菊潭香。
    方过一百官省岁，尚有八千年寿长。
    徼福定从句漏令，丹砂问了却分赏。

尹直卿　寿侄
    浙水春风第一家，只言当日长兰芽。
    谁知李白三山侣，来看姚黄二月花。
    金瓮荼蘼香作酒，玉瓯松子肉为茶。
    满板松竹并奇物，寿似蟾宫之桂华。

尹直卿　送钱文季赴班
    鳌头那久幕莲间，国子先生促趁班。
    元自胸中有奇观，须教集里富江山。
    三年再见虽成别，正月诸生亦入关。
    为赋江空岁年晚，功名惟恐鬓毛斑。

尹直卿　问寐龙楼晓
    父母人皆有，仪刑自冕旒。
    问安趋燕寐，拂晓过龙楼。
    鹤驾严晨卫，鸡人彻夜筹。
    兹闱天语接，飞栋月华收。
    万姓齐呼舞，三宫款献酬。
    小儒尤国切，几白九分头。

尹洙　过兴平哭耿傅谏议丧呈经略韩密学
    去年使旆西征日，一见称君胆气豪。
    始信推心待国士，能令视死如鸿毛。
    从来投笔轻文吏，自此横尸贵尔曹。
    槐里今朝逢輤旐，依然旧馆一长号。

尹洙　和河东施待制二首
