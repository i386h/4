<!-- { "loadSidebar": true } -->
    道人常与箒柄行，遇其歨起须扫清。
    世间亦有无根树，又言朗月当空住。
    劫尘颠倒不自由，只笑本来无扫处。

叶适　题施纸被蔡宣义所藏孙太守褒谕帖
    乞子齤齤暖冻躯，押衙得得奉亲书。
    孙公已云蔡公死，近日乡人叹不如。

叶适　题孙季蕃诗
    子美太白常住世，佳人栩栩梦魂通。
    泻落天河浇汝舌，移来不周眜汝胸。
    千家锦机一手织，万古战场两峰直。
    孰南孰雅唤莫前，虚箫浪管吹寒烟。

叶适　题王叔范自耕园
    自耕不要从人得，知在卢南第几街。
    吴地于今说佳丽，浙人自昔巧安排。
    包容花竹春留巷，谢遣蒲荷雪满涯。
    必想新园名字出，故时台馆半沉埋。

叶适　题五畏斋
    曹滕亦据南面权，坐衙吏贴群趋先。
    敢云威福自我出，下有赤子高苍天。
    圣人鬼兴建皇极，付祝长管尤恻恻。
    前碑特立示铭诚，后榜七条垂训释。
    冰清王令来调琴，四事未畏先畏心。
    常净方寸勤管摄，不与外物相亏侵。
    情防骄粗意防满，万事须还畏为本。
    君不见匹夫胆大气如山，风浪只在须臾间。

叶适　题学海楼
    夜诵都忘浪枕喧，尔家江月旧楼存。
    新来转使朝宗近，目送风帆到海门。

叶适　题阎才元喜雪堂
    东来十月黄尘满，霰点霜花总未堪。
    恰是使君诚意足，带将腊雪赴荆南。

叶适　题阎才元喜雪堂
    平压龙山五尺危，堕鸢何处避阴威。
    渐令融罢春泥软，麦浪黏天燕子飞。

叶适　题阎才元喜雪堂
    檐角低隈小凭栏，霏霏只合对高寒。
    他年认得名堂意，不作销金暖帐看。

叶适　题仰孝廉事实后
    孝子久传名，诚通物表灵。
    当年虎失猛，此日竹还青。
    墓垦无留菽，庭荒枕旧厅。
    惟存古题志，宝惜胜如经。

叶适　题张提举园
    竹外万云合，荷心一雁来。
    若无歌舞闹，应有鬼神猜。
    野岸锄难遍，幽根暖易栽。
    前山未放入，好阁更南开。

叶适　题郑大惠诗卷
    忆从草庐赴邻炊，涩雪搅筵糟涌糜。
    要当醺酣活肤腠，不许雕刻妨肝脾。
    何年儿孙锦绷裂，金涂门扉玉为切。
    吟中得眼万象通，浪吹狂歌总休歇。
    两家至今住连墙，读书闻鸡夜相将。
    经明先入韦平室，句好还升李杜堂。

叶适　亡友项子谦兄挽歌词
    畴昔省君病，小车随酒壶。
    心惺赏文句，语謇困喑呜。
    念子堪垂泣，累然失壮图。
    唯应看幼子，空手缚於菟。

叶适　王简卿侍郎以诗赠王孟同王成叟之侄也辄亦继作
    季父昔从我，寒灯听微更。
    强扶瘖聋和，误策蹇跋行。
    坐令两销落，无复一峥嵘。
    宜汝逝不留，出门访咸英。
    大溪逢侍郎，拆洗心胸清。
    新诗发妙意，说尽文字情。
    侍郎盖代豪，平蛮蚤垂名。
    览书五行下，援笔千人惊。
    点化谢琱刻，涵濡透晶荧。
    林黄橘柚重，渚白蒹葭轻。
    褰裳念数往，岁晏霜雪零。

叶适　王秘监令人挽诗
    颇忆朝除秜，俄惊夜彻帷。
    自堪从子住，何用与夫归。
    起隧新藤茁，重辺宿萪排。
    通家只今尽，老泪逐风挥。

叶适　王木叔秘监挽词
    美人昔来芙蓉傍，山为发灵水吐芒。
    美人今归在何处，箫哀鼓悲葬前冈。
    我欲从之似云出，友风子雨游四方。
    梦魂无凭不可挽，坐揽衰滋终摧藏。

叶适　王氏读书吟堂
    谁能采桑谈，谁能带经锄。
    古人读书地，妙理出穷闾。
    矧今治华室，山翠涌前除。
    凤烟聚景趣，花竹成画图。
    主人乌纱帢，子弟绣罗襦。
    新装茧纸印，上记开陃初。
    展卷忽有得，欣如奏齐竽。
    勉哉造其微，勿逐皮毛粗。

叶适　王通判挽词
    祖德负规近，诗流句法超。
    已多山邑政，恰少省郎招。
    旅馆身俱寂，传家道未消。
    长令汉杨震，名逐左原标。

叶适　王运使挽词
    种虏昔逾塞，三边各受师。
    共传君善守，能护国西陲。
    卿秩恩虽早，郎班诏已迟。
    须将未尽赏，酬折在丰碑。

叶适　王宗卿答春堂
    春以喻母慈，慈深春不如。
    儿欲答母恩，恩重答无余。
    华堂顿有云岭隔，梦里分明与亲剧。
    阿连进奉新批敕，翠裘黄简缘兄得。
    朝腾巽章乞祠官，愿身暮归怡母颜。
    老农邀君勿轻去，万红千紫扶春住。
    雨田自种晴田收，好是天留答春处。

叶适　伟叔蔡兄来永嘉屡辱投赠於其归也辄奉俚歌为谢兼叙离索
    庆历故家忠惠后，性酷喜文痚嗜酒。
    飘风聚雨蛙蚓寂，草玄献颂龙蛇走。
    古人道大何不容，回空赐殖同升堂。
    若遇韩门亲指画，岂有不在籍湜行。
    水心可怜地如掌，读罢君诗一惆怅。
    文星今直正莆中，去觅掀天无底浪。

叶适　魏华甫鹤山书院
    苍崖有顶我为庐，日君月妃崖十趋。
    梳风洗雨耳目醒，玉帝诏许瞻宸居。
    周公仲尼在左右，勘点六籍开凡愚。
    曾经秦祸多散阙，郑笺毛传悲纷如。
    精神感通若亲授，损益殷夏还其初。
    忆君低回校天禄，高论自遣陈言锄。
    况今卓绝离人境，妙悟岂可常情拘。
    飘零繁疑梦魂到，戃慌忽堕西南书。
    韩吕之相以类聚，程张之师以道俱。
    业调甘酸嗜秦炙，肯逐象罔迷玄珠。
    分明愤发贯篇首，端的镂写传吾徒。
    乃知山中新所得，慢简闲编皆弃馀。
    修林远岭秋映蔽，浓花近院春扶痚。
    彫胡已馈豆迁静，黄独未斸筐篮孤。
    垂竿桐江笑短弱，负鼎莘野嫌豪粗。
    岷峨崔嵬留后拒，滟澦突兀催前驱。
    莫嗔猿鹤不解事，与民由之诚丈夫。

叶适　翁常之挽词
    晋画唐吟老愈奇，堪嗟动转是风机。
    幸能栩栩形中去，何不蘧蘧梦里归。

叶适　翁常之挽词
    秀峰插天下囘溪，曾送郴州路久迷。
    更欲扶衰为公往，荀陂龙化的卢嘶。

叶适　翁诚之挽词
    西方之人美无度，眷此南邑朝阳鸣。
    如锥出囊攎砭国，似璞有价空连城。
    三仕郎官老将及，一去郴州唤不譯。
    朔风吹潮没复涌，渡口野梅飞碎琼。

叶适　无相寺道中
    傍水人家柳十余，靠山亭子菊千株。
    竹鸡露啄堪幽伴，芦菔风乾待岁除。
    与仆抱樵趋绝涧，随僧寻磬礼精庐。
    不知身外谁为王，更觉求名计转痚。

叶适　吴参议挽歌词
    冉冉试百巧，栖栖终一丘。
    死期甘恸哭，时事不胜忧。
    贫只藏书在，恩将别业酬。
    看君用意绝，身后令名留。

叶适　吴江华严塔院赠了洪讲师
    具区以为潴，吴江以为裨。
    自专一方浸，尽纳海所遗。
    逝川无发叹，丽泽可求师。
    昔人会心地，今为鱼鸟资。
    飞者自无极，游者自无涯。
    造物不谆谆，亦莫分何谁。
    此时余与子，相遇相谐嬉。
    曾观烟雨外，未满苍茫思。
    复来秋风后，重有骚屑悲。
    不及日月入，烂焉堕轮规。
    尚见波涛惊，累然拥丘坻。
    况彼琐细者，蒲萯争纷披。
    当年吴季子，德合无醇疵。
    范蠡之所矜，视之眇毫厘。
    末路张季鹰，适意亦见推。
    人才非一端，事近若易移。
    常恐后生辈，风流日凌迟。
    县忧公家迫，俗陋栋宇卑。
    子将跨大阁，对此连天瀰。
    英雄久销歇，枯槁乃光辉。
    寘余一榻处，析理定兴衰。

叶适　西山
    对面吴桥港，西山第一家。
    有林皆橘树，无水不荷花。
    竹下晴垂钓，松间雨试茶。
    更瞻东挂彩，空翠杂朝霞。

叶适　下仙看梅
    背人远住奚师坞，何意追寻特特来。
    更要明年此时节，溪翁相唤不相猜。

叶适　下仙看梅
    随山的的五千树，惭愧识花人姓施。
    说似龙形都不肯，昨朝新见水沉枝。

叶适　仙坛
    堂堂人物地行仙，勾漏丹砂信有缘。
    弹压松篁知暂尔，未庆谢屐久林泉。

叶适　县尉林公挽词
    恨取一官晚，公人未展衙。
    空传读书苦，留与后生夸。
    有子联三俊，成名王两家。
    会须酬贵骨，野燎报宣麻。
    
    
叶适　项君先有幽兴堂其子木即以名庵
    平生意外事，身后有谁知。
    魄静云稀出，神游月共移。
    春茶翠旗展，霜荔锦檐垂。
    更欲添幽兴，惟消桂几枝。

叶适　小句送陈粹甫知录
    荡里舟轻指外沙，夹溪檐蕁正催花。
    南风借与迎新便，未离家时已至家。

叶适　孝宗皇帝挽词二首
    伦德加文景，雄才自武宣。
    道终遗万乘，丧制尽三年。
    暂乞狂胡命，常持复汉权。
    全将一孝字，高谥百王前。

叶适　孝宗皇帝挽词二首
    昔年叨上殿，叹息动宸襟。
    岂不人思奋，其如天意深。
    帝王犹遇合，南北限升沉。
    尚有登遐日，诸军特赐金。

叶适　谢李参政因送曹泸州寄简
    大厦元须独木枝，李公补处属良时。
    千年立国唐虞上，一念勤民禹稷思。
    恨昔寡闻空自误，况今消尽有谁知。
    双凫双雁萧萧影，孤屿亭边正着黐。

叶适　新移瑞香旧曾作文忘之因今追忆去
    一株当三春，名花不易得。
    百年等寻丈，不博千乘国。
    野人三十本，强卖青铜百。
