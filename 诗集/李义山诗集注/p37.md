<!-- { "loadSidebar": true } -->
檀槽一抹广陵春。定子初开睡脸新。郄笑吃虚隋炀帝。破家亡国为何人。

△此诗亦见杜牧外集题作隋苑注一云定子牛相小青谭宾录开元中有中官使蜀回得琵琶以献其槽逻皆桫檀为之温润如玉光耀可鉴杨妃每抱是奏于梨园音韵凄清飘如云外虢国以下竞为贵妃琵琶弟子毎受曲毕皆广有进献去声韵会收漾韵西溪丛语北里志刘泰娘门冇樗树赠诗云寻常凡木最轻樗今日寻樗桂不如汉髙新破咸阳后莫使奔波遂吃虚

李义山诗集注巻三下
