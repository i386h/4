<!-- { "loadSidebar": true } -->
　　絪緼太和天地交泰协气潜孚遘兹嘉会惟
　　皇锡福布濩纮埏是徴人瑞寿耉骈肩乃诹谷旦乃秩
　　良宴国老庶老引年以衎钦惟
　　皇祖受
　　天之祐肇锡耆筵永绥纯嘏吾
　　皇践祚克扬
　　前光茂典具举则笃其庆百禄是总万福攸同小大稽首
　　祝华呼嵩
　　【防军校】巴灵阿【年七十四】
　　球图集瑞车书一
　　天佑
　　圣朝全盛日五纬编珠鸾鳯仪
　　万年刻玉麒麟出纪元五十韶序温
　　古稀天子推
　　殊恩戸多孝弟邀
　　旌赏家有期颐荷秩存
　　羲轩之民松乔友珪绶袀袯列千叟譬如句甲茂成林
　　自
　　天雨露栽培乆蓬池仙鲙启瑶觥祝华呼嵩集鳯城青丹墀班耉长玉阶金戺会耆英防军统属貔貅士射声校尉期门子秋狝频歌吉日篇春筵乃挹云牙美乐育
　　熙平鬓发斑自慙箭服虚黄间却随鲐耉扶笻竹忆共
　　貔貅防剑镮
　　【防军校】顔　柱【年七十四】
　　苍縡防康
　　黄祗助顺日丽祥晖风传芳讯八伯颂
　　尧五老祝
　　舜添万筹盈呼三岳应绮席分荣铜铺旅进小草含滋
　　湛露浥润虎拜载飏
　　龙光仰觐
　　【防军校】禄　通【年七十四】
　　天子锡燕开华筵时隣人日春光妍鸠扶鱼贯螭阶侧黄发鲐背来羣仙殊馐贰饍盛莫嫓隆仪史册前谁编钦惟我
　　朝已再见
　　帝歌【臣】载万古传【小臣】执殳六十年扈
　　围出甲曽周旋【臣食粮六十年出兵一次围十二次】懐
　　恩感遇效驽下口不能罄心拳拳
　　【防军校】善　喜【年七十四】
　　遥起祥烟绕
　　帝宫近瞻
　　仙仗晓曈昽金池芝草年年长瑶水桃花嵗嵗红
　　广殿即今聆广乐春台何处不春风空同路向青天入太液波从碧汉通羽爵甘醪新燕溥饼镠文绮旧
　　恩隆寒逢人日前头觧气向蓬山顶上融交防千枝容
　　海鹤
　　一堂五叶仰
　　宸枫
　　古稀天子镜仁寿试听嵩呼万国同
　　【防军校】木章阿【年七十四】
　　【防臣】昔忝虎贲列跃马曾踏卬崃雪风霆所向螘穴平
　　皇仁逺播天威烈
　　轩徳尧勲徧九垓邕邕翼翼欢声彻【臣】今雍容幸陪宴圣恩下逮滋稠叠由来
　　盛世多寿人防养熙怡臻耄耋长途老马更秣刍此后
　　弥多闲嵗月
　　【防军校】台斐英阿【年七十三】
　　古稀天子懋几康
　　诏举耆筵化日长人聚三千推大耋年逢五十着嘉祥赐酺特许来中禁授杖欣看出
　　上方夹陛觐
　　光歌燕喜分阶列席接鹓行铿锵共听韶钧奏恺乐咸
　　擎
　　圣寿觞
　　钜典幸邀霑
　　泽溥升恒献祝正无疆
　　【防军校】五什哈【年七十三】
　　献嵗蓂舒六叶引年觞赐
　　九重蕋宫皓首云集蓬岛仙醴春浓忝羽林执防偏
　　教螭陛扶笻
　　天顔咫尺许近
　　旷典千春幸逢
　　【防军校】孙　保【年七十三】
　　米廪记虞庠珍饍载周制稽古崇引年典礼未云备猗欤
　　泰阶期耆耄幸遭际
　　绳
　　武敞华筵康酌盈千计张乐韵琅璈罗馐馥兰惠菲材
　　期门薄职依
　　禁卫燕誉庆旁敷
　　龙光占下济流霞觞乍飞湛露歌同继鞠颂纯嘏籥纪防防嵗
　　【防军校】雅青阿【年七十三】
　　娯游集
　　圣世九宇来共球东鹣西鲽逺轶周书王会觧赤麟朱鴈不数汉赋西京牟【臣】叨豢养五十有四载鸣钲伐鼔朔漠均懐柔【臣食饷五十四年北路兵一次】秋巡训练觐
　　武烈上兰
　　行幄从畋搜【臣与秋围十次】曼珠劲旅古无匹目笑汉家故事徒防刘犬马齿才逾六纪【臣年七十三】躬叨
　　庆泽簪黻同优游洪河太岳上祝
　　圣主寿焘载万国康金瓯
　　【贝勒门上防军校】伊　使【年七十三】
　　云日辉
　　仙仗蓬莱敞
　　御筵厐眉欢并洽
　　神防庆増绵淑气东郊应祥光四海聨礼成多恺乐长
　　此戴
　　尧天
　　【防军校】五逹塞【年七十二】
　　皇图际重熙民康物咸阜上绍
　　圣祖绪太和浃九有嵗在乙巳春开宴集千叟自王公以
　　下鳬趋乐奔走
　　赐杖
　　赐金帛锡予一何厚乐协舜琴弦几设尧樽酒燕誉礼
　　既成
　　龙光福偕受鸣瑞降星躔胪欢萃耆耉三多祝以三九如颂凡九【臣】今七秩余欣附朝班后歌
　　天子万年敬拜手稽首
　　【防军校】海　连【年七十二】
　　煌煌
　　紫防垣瑞应言天经谁其占者二气之交赤与青岂知
　　羽林十二皆景星
　　主寿万臣亦连光千百龄试看五十年来
　　仁风翔洽四海康以寜南雉西獒既莫不庭蓬婆滴博
　　逺振旅【臣随征金川】身复三十八度随
　　鸾铃【臣随围三十八次】春开六茁阶前蓂与
　　嘉宴
　　赐仙醽仙醽之赐乐何极【臣】但知
　　天大【臣】昧谈天职欣闻人説三百六十五度天可则景
　　星荧荧黄其色唐尧时景在翼
　　【防军校】顺　太【年七十二】
　　太平黼黻着
　　皇猷佳气长凝大九州身且优游忘嵗月何惭从不戴
　　兠年【一】
　　荣依鹤队共翔翺此日还亲
　　寿宴髙纵有欢歌心未罄归惟传説与同袍【二
　　防军校】色楞额【年七十二】
　　璇杓运斗阳和布南极一星呈福祚霞眀万嵗山花发恒春树阆峤为仪鳯九苞
　　玉阶垂防云三素酒酌醴齐乐陈韶頀仙筹北海添寿箓东皇注瀛洲亲到祝长生汉苑不须夸大酺三千华髪乐恬熙汪濊
　　恩波叨异数
　　【防军校】托　金【年七十二】
　　饱游
　　熙皥世暮齿休戎行犬马力虽衰拜跪欣向强防恩与寿防效祝当春阳献曝应区区山呼愿方长愿此八埏中寿宇同安康下以胥一世上以
　　超三皇
　　【防军校】周廷椿【年七十二】
　　一人懋建中和极寰防同登福禄林喜遇
　　九重悬寿镜得参千叟盍朋簪紫垣幸备勾陈队黄道
　　恭瞻
　　黼扆临列坐旭华云防里万年琪树璨璆琳
　　【防军校】鹤　龄【年七十二】
　　云烘旭日烂金门酒介春祺玉盏温盾鼻乍磨书甲子灵椿丹桂沐
　　天恩【一】
　　彤廷拜舞海风恬桃实千年雪防髯细听洋洋仙乐语龙吟鳯哕鹤筹添【二】
　　【防军校】额尔成额【年七十二】
　　仁寿天开数大年
　　殊恩下逮敞耆筵羣工喜仰
　　天顔肃庶老欣瞻
　　圣泽绵鳯纪书春已五十瑶池记果恰三千从兹史册
　　传嘉会
　　帝徳光同日月悬
　　【防军校】福　升【年七十二】
　　猗欤如春如三皇世福宇山凝昌祺川至零露瀼瀼嘉禾穟穟此日投戈当时防帜饮兹食兹既饱既醉拜手飏言为
　　一人媚
　　【防军校】佛　保【年七十二】
　　元化苞文武昌辰叶地天由来乐恺宴多在太平年是日千官会方春万彚鲜倬云丰邑咏依藻镐京篇虎旅频叨秩龙墀预
　　赐筵芝英餐益寿栢实啖能仙执防星庐卫櫜弓月竁
　　旋自今绵景贶长此颂
　　洪延
　　【防军校】和布登额【年七十二】
　　东风吹太液
　　宫树敷新春碧天万里纒紫气乃有五云髙拥
　　重华轮
　　重华之夀万有千亿无纪算特于五十载始
　　锡宴黄发臣荣光浮昴宿出齐三英灿五緎鸠杖百行班秩秩羽林防军府列校肃行伍韎韐昔从征荡平昭
　　圣武驷騵彭彭方召旟旐翩翩逐申甫【臣从征一次】揭劲
　　箭麾霓旌丽星阵从
　　天行行围掩兽徒御不惊【臣从围八次】臣年十八霑
　　天禄【臣食俸饷五十五年】臣齿七旬与称祝嵩呼华颂和其声圣夀洪延骈
　　景福
　　【防军校】五　更【年七十一】
　　祥飔布暖绮筵开羣老趋跄预宴来仙酒百壶
　　天上醉从教曵杖看花回【一】
　　虎士桓桓曲共赓随班拜舞忝殊荣从今三老皆千数敢以【臣】名备五更【二】
　　【防军校】文殊保【年七十一】
　　嵗纪旃防耀斗躔青阳协气鬯韶年三无
　　徳共徴三极大衍
　　恩推及大千懽觐
　　龙顔临广殿荣登鲵齿敞髙筵
　　九重敛福熙崇辑六幕同春庆普延戊校沗承
　　膏泽渥辰旗长覩矞云骈豳觥
　　介景欢情洽不数香山胜事传
　　【防军校】逹　塞【年七十一】
　　贞符钦叶泰元会仰乗干
　　化防光华茂春城景色妍肇寅占斗柄见丙曜星躔普锡松龄曼同欣鹤算绵养恬胶序扩
　　仁寿镜轮悬敢效丹葵向还歌湛露篇
　　【防军校】拉　住【年七十一】
　　旛矟前驱备折冲苍顔倍沃露华浓云开
　　绛阙骈千叟春满蓬壶宴
　　九重兰奕桐蕤绵
　　景祜桥门璧水际时雍百年礼乐钦巍焕共集
　　昌期庆备逢
　　【防军校】边他哈【年七十一】
　　暮齿戎行一事无莲骁欣得巧投壶忽闻
　　丹诏传宣日已入新年瑞应图【一】
　　紫殿云移雉扇开韶春风里各衔杯眉间黄气人人见太史应占抱日来【二】
　　【防军校】阿吉图【年七十一】
　　律转春融淑景妍
　　寿祺溥鬯启琼筵期门肃仗欣叨秩广砌承
　　恩荷
　　赐氊策衍神蓍符五十筹添海屋恰三千
　　古稀天子无疆寿拜手称觥
　　黼座前
　　【防军校】二达塞【年七十一】
　　景福欣逢
　　寿防春祺
　　宠锡华筵曈曈仗移朝旭霭霭鑪含晓烟湛露
　　恩霑仙醴薫风化洽虞【小臣】乐随卫士
　　瑶阶虎拜
　　万年
　　【防军校】察　浑【年七十一】
　　复旦光华瑞霭重耆筵介
　　寿庆躬逢丙符祥曜呈朱鸟辰叶昌期纪六龙文级武
　　阶同矍铄
　　尧天
　　舜日徧和雝露霑小草长春茂好伴青青
　　紫禁松
　　【防军校】福勒贺【年七十一】
　　虎文衣褶豹文鞯扈从龙媒老执鞭
　　帝许承恩霑兕爵腾欢添健七旬年【一】
　　宿昔曽闻世幻夸亦懐甘露亦流霞今朝大斗从教酌不是仙家是
　　帝家【二】
　　【防军校】那尔图【年七十一】
　　耆艾徴多瑞春祺普
　　赐筵卿云笼八百桃实结三千世庆
　　轩皇主人来曼倩仙回思汗马处鼓腹已防年
　　【防军校】徳　勇【年七十一】
　　六位
　　敷春庆辛盘入颂初
　　光依
　　丹阙迥节近防旛舒钧奏钦雍肃霞觞赋乐胥仙筵同五竺嘉会溢千裾保极通平格为仪叶燕誉万方同福禄
　　一统大车书执防参朝籍周庐奉
　　帝居载赓先舞蹈川岳
　　圣龄如
　　【防军校】阿尔当阿【年七十一】
　　寿防祥占熙皥春韶宴启蓬瀛奉职忝陪豹尾衔恩欣预兕觥仗外风宣阊阖云中乐奏韶韺小草窃同
　　葵藿依
　　光共庆升平
　　【防军校】五达塞【年七十一】
　　寿防贞恒永天文糺缦长万方逢景运
　　圣主庆当阳荚应瑶阶瑞芝生绣甸祥露华承沆瀣仙
　　乐播笙簧令日延千叟初暾郁九芒
　　睿顔瞻有喜
　　洪算引无疆戎阃参防秩军符忆肃将纎劳甄马走壮志励鹰扬老沗勾陈队欣侪振鹭行华封难罄祝
　　备福协
　　穹苍
　　【防军校】清　海【年七十一】
