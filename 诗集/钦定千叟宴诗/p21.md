<!-- { "loadSidebar": true } -->
　　【原任游击】赵宗灏【年六十五】
　　福地承
　　恩渥滇云纪嵗华荣随
　　仙仗近庆拜
　　御筵嘉彩凤仪还舞灵桃实又花如天歌
　　圣夀春色浩无涯
　　【原任游击】德　住【年六十一】
　　阳春育物雨露滋薄植悉荷
　　皇天慈【防臣】窃禄四十有七载退休幸得瞻
　　洪仪仰惟
　　仁祖朝千叟觞
　　彤墀乃今童顔皓首列坐数再倍自耆而老而耄期【臣】昔奉军符奋力黄沙陲
　　旌庸赐镪典稠渥感激久已沦肤肌【臣出兵打仗五十六次蒙　　赏功牌银两】迩来涓埃百无效大官月廪犹虚糜何期樗
　　栎材获赓鱼藻诗愿颂大斗敬祝
　　无量夀长依
　　化日瞻皥熙
　　【诰封通议大夫】达　春【年九十一】
　　天惟纯佑命
　　皇建其有极和恒四方民
　　明哲实作则乃承叙
　　万年用丕式见
　　德在璿玑玉衡协时月正日廸唯
　　前人光子孙其逢吉则无遗夀耉越【小臣】诸节有服在百僚乃言底可绩俊民甸四方纯其艺黍稷唯兹唯
　　德称乃赓载歌曰五服五章哉予击石拊石以昭受
　　上帝万邦惟无斁【集书经】
　　【诰封武翼大夫】白为公【年八十四】
　　祥图天地宝道
　　圣夀日月升恒献嵗
　　诏开阊阖长春瑞洽觚棱【臣】齿刚周七纪仙班叨预三
　　朋欣共文麟威凤庆依玉检金绳
　　【三等台吉】阿布都尼杂尔【年六十九】
　　帝德超三古
　　皇仁畅九围
　　淳文开杰阁
　　神武定戎衣昆岭逾西极葱山拱北闱河琼来紫緑宛
　　马贡骍騩康阜咸州县迢遥若
　　辅畿羣瞻
　　天覆焘共耀
　　日光辉喜薰风溥诗歌
　　湛露霏万年崇
　　圣夀千列荷
　　恩晖末齿侪黄髪春光觐
　　紫微瑶图恢海屋愿逐鹤筹飞
　　【三等台吉】帕尔萨【年六十四】
　　靉叇卿云现瞳眬化日舒献琛来絶域执防侍周庐虎拜瞻
　　金阙鸾歌奏
　　玉除微忱随击壤
　　湛露霈昆墟
　　【太庙四品官】黒达塞【年八十】
　　化宇跻仁夀芳筵启上春
　　天庥滋备福人瑞集良辰银瓮呈瑶圃璇枢丽
　　紫宸
　　典申重有庆
　　泽沛浩无垠
　　诚召
　　三灵叶图呈万叶新骏奔【臣】职分荣被
　　帝陶甄弱质舒微藿长年防大椿钦兹
　　庆云宴赓得和轮囷
　　【太庙四品官】保　住【年六十五】
　　苍顔黄髪聚耆英济济三千惬
　　圣情盛有箑蒲颁
　　帝座不烦斟雉自臣铿万方齐乐春韶永九夏曽听大
　　乐成肃穆聨班仍序齿驽骀何以答
　　恩荣
　　【四品顶带原任头等防卫】闗　保【年八十六】
　　九宇骈黄髪三多祝
　　紫阍
　　夀徴觞上夀
　　孙庆谷诒孙笑语堂廉洽瞻依庶类蕃自荣环卫士就
　　日捧
　　尧樽
　　【内务府茶房二等侍卫】三　格【年八十三】
　　解识人间瑞草魁
　　筵开
　　天上许追陪耆英荣入三千数甲子欣排五百回蟹眼曽容调湛露龙团每喜听春雷南阳菊水犹能汲长瀹头纲
　　万嵗杯
　　【二等侍卫】舒通阿【年八十一】
　　薄海阳和煦
　　元功化育该有生依
　　夀防至乐共春台
　　雨露层霄降鹓鸾逐队来藜光从丙见蓂荚向辰开清
　　切依
　　丹禁
　　恩施饫緑醅钩陈忝宿卫献颂愧邹枚
　　【二等侍卫】农阿里【年七十八】
　　天地贞符健
　　君臣庆防同筵开
　　双阙北乐奏
　　五云中嵗届冲融日春深长养风幸跻华皓列长得奉宸躬
　　【二等侍卫尚茶正】依拉布【年七十六】
　　璧月龙团瀹云腴兼扈
　　豹尾从风驰
　　天顔有喜示臣愚玉泉之泉伊逊水荷露雪水
　　天浆殊不数中泠品第一银斗鉴别程锱铢五十年来膏泽渥职微已幸霑醍醐碧琳春酒新宴俱三千数复
　　侪
　　庭隅
　　恩荣长此何所如
　　日升若木星为榆
　　【二等侍卫】书通阿【年七十一】
　　夀防欢声孚有颙
　　瑶樽仙醴大官供三千协数随羣鹤九五乗时附
　　六龙从此年长宜着令不遗人贱到恒农醉归先与家
　　人説枝上春光日正浓
　　【二等侍卫】布克进【年六十九】
　　皇慈孔洽如春之熙溥兹寰宇
　　锡以夀祺皤皤黄髪千载一时叨预华防进拜
　　彤墀班聨以序
　　赉予有差阳和所被衰朽不遗昔邀
　　简拔获佐偏禆金川殄冦玉垒还师朱提夏服受言藏
　　之【臣出兵金川蒙　　赏功牌二梅针箭十】勋微
　　赏渥感积愧滋岂期皓首更睹上仪偕卫士列祝天子厘兕觥春酒【臣】何人斯
　　【二等侍卫】七十一【年六十九】
　　帝车运中央
　　宝座众星拱勾陈丽天垣阁道叶
　　禁甬【防臣】荣地近翔步荷
　　天宠上下符台平少壮糜禄重新禧迎春斗齿衰气弥
　　勇黄中
　　万夀觥庆向红云捧
　　【二等侍卫】福森布【年六十九】
　　春殿冲融响玉珂传宣欣被
　　湛恩多
　　九天嘉防堂廉近一曲云璈鼓太和【一】
　　金紫聨翩
　　玉戺间流云满酌驻童顔始知身在仙班内不数蓬壶海上山【二】
　　【二等侍卫】睂　夀【年六十八】
　　六叶蓂开晓日
　　九重燕启朝阳身近云霄
　　黼座杯斟沆瀣
　　天浆凤管鸾璈广乐鹓班鹭序仙行愿以【臣】名睂夀尧天敬献千觞
　　【二等侍卫】福　照【年六十八】
　　养老邦之典
　　皇慈念所均
　　鸿庥凝万国
　　嘉宴倍千人纪盛年为已开阳月建寅九韶谐律盛六荚覩蓂新酒喜巡三爵羮欣饫八珍
　　龙光孚笑语虎拜协臣隣共切
　　南山祝同叨
　　北阙春有生逢
　　旷典长愿荷
　　陶钧
　　【二等侍卫】觉罗苏昌阿【年六十七】
　　庥征人瑞厐睂绀瞳耆英盛宴
　　仁夀大同气转洪钧祥荣
　　紫禁遹岂汾歌隆惟镐饮
　　万年际防八表嵩呼知逺自近欢腾九衢【臣】列仙班夙
　　依
　　羽仗春与蓂舒心倾葵向南山北山有台有莱猗欤盛矣唐哉皇哉
　　【二等侍卫】斐凌阿【年六十六】
　　尧时闻説赐耆筵鹤髪千人拥仗前旷典重循逾甲子依
　　然
　　慈惠继
　　当年【一】
　　仙禁曈昽晓色开聨翩鸠杖舞春台郤慙仍借
　　三霄露共上南山
　　万夀杯【二】
　　【二等侍卫】二逹色【年六十五】
　　雅咏南山篇南山之髙髙极天万古黛色与天连天行一周五十一万三千六百八十七里有奇数
　　是为三百六十五度四分之一之常躔众星万有一千五百二十随以旋中有南极星辉烁光流衍长对北极作枢转北极出地三十六度髙乃为紫微之层霄吾
　　皇握枢运天德南极北极
　　中建极
　　夀圣无疆
　　圣仁天则民安其业官守其职聿自黄帝甲子四千四百八十二年来未之有此一千八百五县与夫朝贡之邦皆夀国
　　庭中三千厐皓辅以翼亦犹可名之星荧荧色雅咏南山篇不如髙颂
　　天天何言吾
　　皇法
　　天日干干
　　【二等侍卫】萨哈连【年六十三】
　　渊耀无垠夀康
　　宠锡闿阳初布纯祉时积雉扇春容螭堦舄奕鹤趋鳌抃有来络绎职周庐荣参常伯征侨偓佺娯游
　　圣泽
　　【二等侍卫】三　德【年六十一】
　　【微臣】祝
　　万纪
　　恩私长庆
　　天行扈从时肃望朝晖开扇雉静闻昼漏近坳螭禹粮
　　尧韭春膏溥契拜臯飏
　　盛典推有昔荣班俱溢分况论马齿受瑶巵
　　【二等侍卫】阿　敦【年六十】
　　旷典超前古芳春
　　盛宴开鼎亨隆酒醴颐养遍耆台咫尺
　　龙顔近三千鹤髪陪期门惭奉职忽地上蓬莱
　　【云麾使】和　宁【年六十】
　　法殿罗鸠杖
　　彤墀戞玉珂惠风
　　天泽溥
　　化日夀徴多瑞绕恒春树祥融太液波三千人拜舞亿
　　兆献衢歌
　　【副叅将】傅　明【年八十二】
　　新年绍序纪星回
　　丹凤衔书下露台万国棃鲐添喜色春光先自
　　日边来【一】
　　恩荣咫尺得瞻
　　天自幸生依
　　紫禁边八十二年从此始愿惟长是与
　　华筵【二】
　　【副叅将】韦防保【年八十一】
　　我
　　皇御宇绥万国
　　彛训鸿敷建
　　中极丕基惟日廓洪延
　　行健同
　　天励不息
　　大文体道涣号布
　　恩威戢逺穹碑泐
　　垂裳端拱治无为长令民跻仁夀域琯叶三阳大地春
　　珠聨五纬中天翊引年秩典故华筵
　　诏引耆英拜
　　殿侧【臣】叨豢养八十年戎衣一勉驽骀力师贞
　　恩赍溢微劳夙夜兢兢多旷职何意
　　天光荣小草春风被处滋繁植珍庖餍饫歌湛露徧锡珍奇使各得虽欲飏颂【臣】无能
　　盛典惟知万古特
　　【副叅领】巴　延【年七十六】
　　彤云霭朝晖春风融曙雪嘉宴启
　　璇宫日纪蓂六茁
　　天子缵
　　祖典四海几耆耋盈千遂再倍
　　郅化理已彻春生春酒中花迎花胜节戎行若【防臣】乃兹叨
　　预窃同时华髪人欢动鸳鸾列
　　盛典愿屡逢颐和万方悦
　　【副叅领】额图浑【年七十五】
　　尧廷传五老镐宴纪千官合作同朝盛应知自古难
　　华筵欣舞鹤
　　盛世集翔鸾
　　渥赐还均及真腾四海欢
　　【副叅领】巴　哈【年七十四】
　　新春霭霭韶光
　　礼宴欣欣
　　恩赉嵩呼近溢日中钧乐遥闻云外耉年生际昌期藩国来同
　　王防欢情已入咏歌
　　盛事真堪图绘
　　【副副叅领】珠尔杭阿【年七十三】
　　敷锡崇颁酺赓歌觐
　　紫宸【臣心】荣向
　　日
　　帝泽盎如春镠绮班分荷韶咸乐具陈上仪真迈古抃
　　舞颂
　　尧仁
　　【副叅领】中科泰【年七十三】
　　星明南极耀光芒
　　帝赉髙年锡福长愧领虎幡参八校幸陪鹤鬓预千行
　　杯斟玉醴浓
　　天露茵接
　　瑶轩蔼
　　御香誉处歌中欣式燕
　　恩流神防感腾骧
　　【副叅领】佛隆武【年七十三】
　　集英
　　广殿霭祥烟喜傍
　　丹墀益夀筵鸣凤已同青帝律扶鸠初及绛人年【臣年七十三嵗】充廷跄济升黄髪侍坐从容胜列仙德合无疆钦
　　久道治逢有庆祝
　　洪延仰参豹旅三垣卫愿奉觩觥万福平从此据鞍弥
　　矍铄承
　　恩常近五云边
　　【副叅领】六十五【年七十二】
　　太虚蔚层云糺缦五色绚上接老人星炯燿祥光现淑景舒以长和风霭
　　紫殿皤皤黄髪翁济济邦之彦春酒竞趋跄养恬荷
　　天眷
　　恩波及【微臣】胜防
　　泽周遍执殳曽前驱扈从备防遣今歌鹿鸣三复与镐
　　京宴愿进万年觞舞蹈摅欢抃
　　【副叅领】伊兴阿【年七十二】
　　扶舆开
　　景运浩荡仰
　　皇猷
　　德迈中天盛
　　恩敷四海周绵辉
　　玉牒松茂叶金瓯千叟耆筵集还随麟凤游
　　【副叅领】柏灵阿【年七十二】
　　青旗簇仗晓烟开瑞气氤氲入座来鹄立欢腾闻雅奏
　　万年春进紫霞杯【一】
