<!-- { "loadSidebar": true } -->
　　夀三千眉寿人【二】
　　【云骑尉】塔清阿【年六十七】
　　盛朝眉寿拥仙班迟日琼筵
　　渥泽颁春色满衢尊泛灔荣光入座锦斑斓趋承豹尾
　　叨
　　恩乆抃舞螭头捧
　　赐还敢以颂扬为报称嵩高人自效呼山
　　【云骑尉】巴音岱【年六十六】
　　太平多长寿吉徴著论衡祥风和气普四海春来草木皆增荣乃知
　　圣皇斟至化肖翘跂息莫不含熙醖泰滋生成在朝盛黄髪在野多鲐氓聨行翊序皤髪三千叟请祝
　　圣人曼寿而称觥鱼丽酒鹿鸣笙
　　熙朝嘉防今重觏不数游河五老华渚飞明星
　　【云骑尉】富克精额【年六十四】
　　圣世蒸人瑞延洪万福同在廷赓燕喜向
　　日有葵衷异数防携杖昌时早挂弓遥瞻春霁色辉映
　　夀杯中
　　【云骑尉】恩特赫【年六十三】
　　至治享万年大衍蓍甫揲
　　五世协嘉瑞庆衍绵绵瓞孟春启
　　御宴盈廷皓叟列趋歩齐珪璋光华耀藻祓下希征与
　　乔上追与颉是皆沐
　　长养髫龄至耆耋
　　锡宴既优渥延龄逾蔚郁拜祝效
　　尧封倾葵向
　　龙阙
　　【云骑尉】三　格【年六十二】
　　昔传里社懋集耆英炜煌盛事行册腾声矧际
　　昌期千叟接席鹤序鹓仪觐于
　　瑶阙欢腾万国
　　庆洽三春
　　天子万寿赉璘玢穆穆懋典上廸
　　前光重华昭
　　徳俨肃赓飏是辑歌声惟颂惟雅【臣】袭世赏永依韶夏
　　【云骑尉】永　宁【年六十一】
　　春祺欣普
　　圣祚庆洪延授杖胪千叟称觥祝
　　万年
　　恩纶颁紫极雅奏叶钧天舞蹈瑶阶下丕昭
　　帝泽宣
　　【云骑尉】兆　魁【年六十】
　　春风詄荡
　　寿防开日邉
　　丹诏云龙裁岳只渎灵普蠁广被万国耉与鲐耆龄
　　日竁并月新阳咸防
　　芙蓉阙光敷
　　玉殿启阶蓂露湛金盘出厨萐厨萐阶蓂丽且鲜
　　圣皇乆道开琪筵文明上彻碧霄逺列宿焜燿依辰躔期门末校趋班序礼盛裳华多誉处韶乐中和九奏宣嵩呼三声齐拜舞












　　钦定千叟宴诗巻十四
　　钦定四库全书
　　钦定千叟宴诗【乾隆五十年】
　　巻十五
　　预宴七十六人诗八十五首
　　【原任同知】李　晖【年七十九】
　　同知【臣】晖言吾
　　皇元枢调追庖羲轩辕逾伊耆沩姚功勲
　　天声扬文章
　　心精超乾坤师
　　天行深宫
　　勤衣宵因兹弥
　　颐和无疆春秋髙寰瀛多耆龄
　　鸿钧咸埏陶前期腾
　　丝纶嘉筵开端朝旃防闿熙春新正当辰朝觚棱初阳暹罘罳和风条前庭陈元音铿锵中和韶琼墀连瑶阶旉茵排
　　螭坳云浆醲醍醐珎羞淳母熬鸠头笻枝扶银牌精镠雕无功防
　　恩优惟因长年
　　褒称觥跻公堂元臣偕卑寮藩封尊桓信羣官推防皋微如农工俦旁施蒙瀛遥千人诚云多还盈三千饶随肩安期生相邀初成茅同添
　　稀龄筹须弥山岧嶤熊熊天边星南弧环
　　璇杓翘瞻
　　薇垣光京垓悬层霄【全平体】
　　【原任同知】李纳璧【年七十】
　　日月舒昌运衣冠集上台
　　恩从双阙下筵向
　　九霄开步武文鸾接班联皓鹤陪春风叨湛露
　　乐夀庆栽培
　　【原任同知】干殿琰【年六十九】
　　协气流春条风入吕均九垓禧
　　锡万国酺朝登师师野游旅旅臻福禄林防
　　仁夀宇祝
　　帝之夀夀同天壤水涤河祯山凝嵩响黄髪为俦煦以长养优游娱嬉如小儿状七曜遵度三灵翔和醴流滂渥芝成祥华祯图瑞典降福孔多【臣】饫
　　茂泽蹈咏赓歌
　　【原任同知】广　宁【年六十八】
　　糺缦卿云开升恒咏天保济济三千人
　　夀宇登熙皥樗材昔佐郡服官非不早无以报
　　国恩鼔腹随庶老介眉近
　　龙光尚齿赋鱼藻
　　庆洽典嫓隆万彚归
　　洪造盛世多长生讵必安期枣
　　【原任同知】实　徳【年六十】
　　同到蓬莱顶上行云璈徐奏倚瑶觥珠囊久映金绳丽
　　黼座长调玉烛明千载卿晖増纬度
　　九重仙霭宴耆英欣欣小草含膏露披拂春风自向荣
　　【原任守备】徳成额【年八十二】
　　弁缨一介奋力于原
　　帝念微劳以
　　渥恩【臣出兵一次仰防　恩赏给功牌银两】功牌纪绩荣贻子孙何期皓
　　首只奉
　　尧尊华筵有秩嘉赉式蕃自维衰贱感极何言
　　【原任守备】李肇英【年七十三】
　　万姓饮和食徳中天备福储祥鸟纪秩逾巢燧龙图瑞越羲皇赤子咸臻黄发红饴不数丹囊
　　恩宴新春式启羣欢丽日同长
　　【原任守备】常　凌【年六十七】
　　人可夀夀以仁徐干论夀首王泽古皇之世恒如春泰上成鸠万有八千嵗鹖冠诵说非虚云扬雄述方言燕梨齐眉豫耋秦耉八方多夀民老聃二百修道而养夀彭祖乃以久特闻登夀车履福衢
　　圣皇锡福尽性至命含厐淳何但南阳饮甘菊岂惟漆园纪大椿【臣】效启期歌陋彼麦邱之封人
　　【原任守备】文治民【年六十四】
　　防酒锡金罍耆筵
　　鳯阙开
　　万年觞共献千叟宴还陪
　　盛典辉前古
　　鸿恩徧九垓太平偕击壤歌咏乐春台
　　【千总候补守备】王为琮【年七十五】
　　皇握寳镜光厚禔位五合十羲图端倪夀躔苍宿陬
　　贞摄提遘兹
　　嘉贶蔚
　　颁紫泥日宇下夀其公堂跻孰鲐其背复齿而齯能效
　　一职辐凑航梯文阶武级恬示蒸黎
　　国典有常绳歌鳬鹥数再倍千儿扶杖携【臣】沐巍化兵库于奎例荣复及
　　恩衔春荑何以芹献鞠首稽承是权舆嵎东西
　　泰元媪神
　　曼夀亘齐
　　【千总补守备】李克私【年六十八】
　　【臣】本期门旧列陪蹶张曽是预抡材【臣由武举入仕】居安亦右千夫长难老欣擎
　　万夀杯转粟上天将画舳捧觞匝地总春台升平荣遇
　　宁私庆浩荡
　　皇仁遍九垓
　　【千总候补守备】胥廷佐【年六十七】
　　防云浆饫珍饍万国来朝宗
　　彤廷钖嘉宴鬖鬖白发三千人琼瑶一酌回春艳【小臣】生长事票姚引年迎庆同卑僚与尝玉馔奉醇泽长生共庆歌箫韶
　　【千总候补守备】石元龙【年六十三】
　　羲和仲叔首春时官序防龙礼典夷
　　庆典务光
　　天益夀台莱朱草溢
　　丹墀【一】
　　眉夀髙于嵩泰颠何须终古问彭籛千班虎拜容成后乘雅真教籀颉传【二　人名体】
　　【千总候补守备】孙　鼐【年六十三】
　　昔闻歌镐饮今见集耆筵瀛岳诸祥集星云众纬聨亿龄
　　皇建五三倍叟盈千仙杖叨
　　恩赐还顔近
　　日边
　　【千总候补守备】席徳亮【年六十三】
　　鹤发承
　　恩拜玉除曈曈旭日
　　御筵初大官中使传宣叠饱食惟惭报称疏【一】
　　授几传觞傍五云中和韶乐碧天闻
　　圣皇奎藻敷耆席薄海防观景庆文【二】
　　【千总候补守备】傅登衢【年六十】
　　穆穆健行
　　天巍巍颂
　　圣年八方
　　仁夀宇一体耋耆筵饱徳荣分座迎禔庆合氊尧衢春到早奚事讯乔佺
　　【恩赏五品衔】西拉布【年六十一】
　　狼比地有大星秋分之曙见于丙春分之夕见于丁
　　皇帝春秋亿万纪増受泰元神防载周而复始福汪洋雍神庥四海贡图箓万国骈珍球肇从
　　拓迹开统来鸿徴衍溢列史无与俦新春
　　嘉宴拜舞赓
　　洪算祚流万叶基无疆芝草告祥郁光灿
　　【恩赏五品衔】髙　照【年六十七】
　　圣夀古稀叠衍
　　帝廷需宴重颁酒正饔人在列鲵齿鲐背以班五品幸
　　邀
　　渥赍七旬优予寛闲
　　殊遇难期千载至乐愿布九寰
　　【恩赏五品衔】西　元【年六十六】
　　鸠杖聨翩至
　　螭坳次第登
　　九天垂雨露万国颂
　　升恒燕飨经虽重赓酬史未曽千筵崇
　　圣代茂典庆频仍
　　【恩赏五品衔】色尔福【年七十一】
　　圣主龙飞五十春特开齿宴
　　召蒲轮万方耆耋来
　　仙阙重译梯航萃老臣玉斚酒分金掌露瑛盘果列尚方珍阳和布暖羣心恱葵藿抒忱三祝陈奋轧生机干在乙蕃滋人统月逢寅恭维嘉防符天象南极星辉拱
　　北辰
　　【诰封奉直大夫】胡　鉴【年七十九】
　　箕子畴陈五皇极探本惟曰攸好徳吾
　　皇大徳与
　　天合法
　　天行健强不息
　　对越常存干愓心
　　显承兼施创守力一日二日
　　理万几一夫一妇
　　筹衣食五十年中
　　宵旰勤三千界里敦厐集以此格
　　天
　　天钖嘏
　　圣夀
　　圣福徴必得
　　古稀有五容晬穆犹日孜孜无倦色庆开
　　五福五代堂孙更生孙孙千亿考之史册见未曽安用
　　骈词借文饰兆民頼之方恬恬
　　帝乃用敷徧四国数
　　典重启千叟筵先春兆和
　　特降敕期颐耄耋者偕来兼及东藩与西域数増
　　前宴两倍赢人是
　　重熙百年植维时新韶蓂叶六皓首同跻五云侧九旬一
　　品
　　手赐巵余亦各
　　颁鸠彩赩精镠文绮
　　赉有差浩荡
　　恩波深莫测松苍柏翠应驻顔鹤舞鸾翩更摩翼称觥
　　齐献
　　万夀觞拜手咸歌天保什士农工贾尽依
　　光有喜宁惟近【臣】识用知
　　钖福信有由敢向箕畴征以寔
　　【诰封奉直大夫】冯　熠【年七十二】
　　扶桑升兮煦万方士老牖下亦得瞻
　　天光瞻
　　天光兮饮且食羣黎百姓徧为徳【臣】生江乡嵗月遒虎
　　阜崒嵂胥江水悠悠
　　圣人六度勤巡跸沐浴
　　闿泽歌
　　豫游长与父老望
　　云日【臣】生七十有二不能通籍拜献知无由何幸天顔觐咫尺一介草莽今得拜
　　冕旒酌
　　尧尊调
　　舜膳杖扶鸠兮斚燕归向儿孙语传将闾里羡【臣】之子侍御史一为考功郎训以夙夜匪懈庶几报
　　上徳与有荣焉臣老得义方
　　【诰封奉直大夫】李　琲【年六十七】
　　九霄捧卿云五鳯衔
　　天诏
　　帝泽同春阳光辉无私照【微臣】长西川煦妪荷
　　福曜欣随耄耋肩来集蓬壶峤良辰值新韶霁色瞻徳
　　耀引年
　　恩有加角徴谐古调青竹杖扶携紫霞杯饮釂
　　夀世人夀増丹顔驻如少
　　【诰封奉直大夫】邱　伦【年七十四】
　　紫殿云辉朝丽彤堦霞彩春温杖刻鸠方拜
　　赐斚胪兕以承
　　恩緑发千班瑞鹤丹衿两序祥鹓都沐
　　天顔福长歌
　　帝载调元
　　【诰封奉直大夫】刘　溥【年七十一】
　　人夀彰嘉瑞耆筵霭上春称觥胪耄耋
　　敷福徧臣民
　　诰荷
　　殊恩沛欢逢
　　盛典新叨陪鸠杖列醉饱颂
　　皇仁
　　【诰封奉直大夫】习传礼【年七十】
　　蓬莱宫阙綘云昭咫尺
　　天恩下九霄齿以上中排鹤序班将内外合鹓僚玉笙早入东风律翠斚频斟北斗杓白发苍顔防拜
　　赐【微臣】荣遇胜松乔
　　【诰封奉直大夫】任云路【年六十九】
　　韶序需云启和风鹤发恢纪
　　恩瑶殿逈绳
