<!-- { "loadSidebar": true } -->
　　御筵仙羣以齿録旭日照无私大云兴以族颂祷及蒙渤沾濡徧臣仆春台众咸熙骑士觞同渥额首饮醇和封人愿三祝
　　【马甲】管　刚【年七十五】
　　詄荡千门启长筵
　　玉殿东杯均酺饮洽典迈上庠隆领席台司在分行骑士同瞻依
　　至尊近黄髪共呼嵩
　　【马甲】董　徳【年七十五】
　　圣朝开夀防黄髪庆骈罗不弃胥徒贱同看饮馈多宠光眞就日瑞应想游河礼洽东西序
　　恩覃逺近波升平恒捧斚恺乐久韬戈授简慙风雅犹
　　能击壤歌
　　【马甲】祖懋续【年七十五】
　　老期门籍何曾拜
　　玉阶句胪随导引班缀更差排额庆新缯绮腰鞬旧鞞靫仙厨亲得饫
　　殊锡荷银牌
　　【马甲】张　珀【年七十五】
　　庆霄糺缦垂景倬汉羣仰
　　天文嘉会元辰肇启仙韶广殿徐闻
　　赐巵饰延喜玉承幄覩吉祥云荣幸枋榆鷃翼班随蓬
　　岛鸾羣
　　【马甲】陈元璞【年七十五】
　　敕宴登千叟阳符泰画三侍筵皆绮角扶杖总彭耼庆
　　自熙台洽
　　恩从引养覃祥占
　　圣人夀丙曜丽弧南
　　【马甲】西兰太【年七十五】
　　阊阖曈昽日正长乘春行庆乐无疆
　　圣人御宇嘉符集海宇同风
　　福祚昌赐爵仪应卑汉酺引年典自迈虞庠臣歌既醉
　　偕仪舞翘首欣瞻
　　倬汉章
　　【马甲】穆克登布【年七十五】
　　荣随鸠杖未春宇听鸣珂同有倾葵志来申击瓖歌
　　万年齐七政
　　五代庆三多饱饫仙厨馔春台乐太和
　　【马甲】福　昌【年七十五】
　　天恩荡荡总难名世值
　　重熙久道成何意【小臣】星骑侣也从霄汉渥金茎【一】
　　蔼蔼
　　丹墀吉士多三千鹤髪沐
　　恩波鸾锵鳯舞仪谐乐虎卫龙骧武止戈【二】
　　【马甲】丰　伸【年七十五】
　　恭承驱防列卫
　　天衢积有嵗月皓首皤如以豢以养
　　恩浃髓肤在少壮日健力歩驱亦既耄老荣承燕胥帝恩如天不遗栎樗养劲士气久巡直庐
　　恩赉所颁银镠醴糈
　　荣光所被班序同酺三光积曜四海同书夀筵乐歌上
　　献
　　丹铺
　　【马甲】富　保【年七十五】
　　熙和休养百余年九防耆龄集礼筵醴郁杯分仙掌露氤氲衣惹玉炉烟云围四座光华仰防映千门黼黻骈不让虞廷夸率舞
　　玉阶鸳鹭自翩跹
　　【马甲】　住【年七十五】
　　景福开仁夀
　　熙朝典特殊
　　隆恩翔六合大衍启贞符鳯律和声叶螭阶瑞霭俱星
　　辉罗
　　紫极云彩丽黄图有壤方同击维嵩亦效呼
　　九天承藁饫宁数列仙臞
　　【马甲】舒英阿【年七十五】
　　国老讴歌庶老欢氤氲佳气紫云端升平世效驰驱力玉馔琼浆喜得餐【一】
　　春台济济
　　宠恩覃私效华封跽祝三
　　大徳久徴仁夀笃万千年祜拱弧南【二】
　　【马甲】若　楷【年七十五】
　　维天老人星在弧南近地常以春分初见于祥丙位孟春日在丙次与躔无异戎行职雕矢亦近弧星义郁郁三千人贱亦臻其次皆知扈三阶皆知颂
　　万嵗星见积辉光生世饫
　　醰粹俚歌继嵩呼微星作天瑞
　　【马甲】达　山【年七十五】
　　济济冠裳集绮筵五云多处嵗华鲜称觞执爵华芝侣荷防腰弓细栁前
　　仁夀甄陶皆得嵗
　　升平豢养不知年何须骑士能成赋宵雅惟吟第六篇
　　【马甲】赛松阿【年七十五】
　　盛时瑞应翔膏泽甘液悬珠凝竹柏瓮防宝露夀徴多燕启需云
　　恩数特万国迎春
　　赐大酺三千人傍
　　丹庭趋普天耆耉还无数同望卿云向九衢
　　【马甲】常保住【年七十五】
　　扈狝曾趋紫塞承华得觐
　　丹宸壮力效貔貅侣耆年与鹓鹭邻正值蓬莱花满欣
　　观昆圃瑶新燕衎庆邀
　　天酒和风溥被夀人
　　【马甲】李奉先【年七十五】
　　大衍
　　尧年纪耆筵举孟陬
　　夀崇行益健
　　福盛典弥优黄耉羣趋集丹墀洽献酬华封同献祝亿
　　载仰
　　鸿庥
　　【马甲】周世福【年七十五】
　　普天同沐
　　圣恩长敬祝吾
　　皇茀禄康旭日融融风景丽衣冠齐惹
　　御炉香【一】
　　嵗嵗弧星曜丙躔庆光眞为太平妍亲从
　　北阙看南极不待书祥史氏编【二】
　　【马甲】刘崇义【年七十五】
　　宇宙凝熙和
　　曼夀集禔瑞孟春设大酺耄耋三千萃百年曰期颐六
　　十耆指使同为籛佺伦上尊拜
　　天赐异数古未逢盛典今大备云光笼金铺露华湛玉
　　觯
　　【马甲】王之炳【年七十五】
　　三元启秩
　　广殿晨开环斟
　　夀酒捧紫霞杯中朝耆老荣春宴东国陪臣渡海来我皇溥锡臣民福孚感
　　苍穹膺茀禄
　　一堂五代衍曾元贞符歴代未听瞩臣列貔貅侣鹄鸾
　　拜舞
　　彤墀献三祝
　　【马甲】张正忠【年七十五】
　　曼龄凝介祉茂典庆延洪舞蹈罗鸠杖雍喈协鳯筩椅桐承湛湛萧蓼会冲冲袀服供驱防咸邀
　　圣泽隆
　　【马甲】常保住【年七十五】
　　维嵗在旃防孟陬日练吉
　　圣人廸
　　前光引年胪耄耋绮筵敞彤廷钧韶调玉律鲐背竞欢呼
　　鹤髪喜洋溢微贱荷
　　生成禁卫分旗翼时平久戈期门扈
　　仙跸复兹沐殊荣珍赉膺
　　温綍春风汜瑶墀和煦入韶律
　　【马甲】陆玉相【年七十五】
　　鳯琯宣韶昼漏迟
　　推恩耆老宴
　　彤墀仙厨分得长生粒导引无烦问链师【一】
　　皓髪鬖髿老荷戈今朝犹得沭
　　恩波闲将矢服弓衣理筋力飞腾手尚和【二】
　　【马甲】郑　枋【年七十五】
　　丹殿拱崔嵬春韶嘉防开
　　御筵排璐砌
　　天酒酌金罍梅雪东风煦星辰北斗回余龄叨
　　渥锡超距愧庸材
　　【马甲】闫　粦【年七十五】
　　懋典抡年大小从扶鸠人集祝华封材慙虎旅瞻天近身到昆蓬浥露浓【一】
　　春台熙洽溥瀛寰人享耆龄
　　大福颁百五老翁娴拜舞朝班今果是仙班【二】
　　【马甲】周世荣【年七十五】
　　拜手奉康爵华髪罗轩楹春台协气鬯
　　黼座昌辉盈雉扇云绮猊炉烟清笙镛柷敔声和鸣羽
　　骑就班列
　　盛典增光荣玉醴醲饫瑶觥擎
　　帝庸作歌许普赓惟闻轩辕防鼓十二曲马上歌之奏太平
　　【马甲】百　嵗【年七十五】
　　圣治迈羲年新韶迎嵗首祥开
　　仁夀防长筵集千叟抃舞饫
　　天厨延年酌大斗【臣】取名百嵗百嵗今常有衍为万万夀至诚贞悠久甲子积京垓综此三千叟
　　【马甲】姜大保【年七十五】
　　瑞结彤云蔼上春春迎紫陌已经旬菜挑七种先人日弧见一星朝
　　帝辰皤髪分行叨
　　宴渥黄封标记拜
　　恩匀太平盛事今重觏欢胜耆英洛社人
　　【马甲】徳　住【年七十五】
　　箕畴敛福锡福天保如升如恒五十
　　萝图大衍三千华髪钦承
　　丹鳯衔书初下玉鸠扶杖以登春风丽日韶景太和之所醲蒸
　　【马甲】三　格【年七十五】
　　优老承
　　前典延和洽
　　大仁初筵罗福曜上瑞集新春
　　亿万乾元防三千夀耉臣翘闗慙射士礼会以年抡
　　【马甲】三　顶【年七十五】
　　圣人以六合为夀太和之防期年皆春风浩荡敷无涯
　　需云嘉宴承
　　玉阶大官引膳圆方排盘饫仙果珍核懐皤皤黄髪饮康爵满浥仙露荣春荄是用
　　赐之緑玉枝副以凿落银镂牌手捧身佩盈天街恩光归述夸同侪南荣偃曝荣与偕
　　【马甲】毛雅图【年七十五】
　　初筵秩秩耆鲐集
　　仁夀敷民都福庭昨夜司天瞻
　　帝座中天翊拱老人星【一】
　　庆霄珠露浥浓华端绮朱提物有加数典杖朝荣更倍一枝灵夀出
　　天家【二】
　　【马甲】文殊保【年七十五】
　　云汉仰
　　天章京垓综
　　圣夀炜哉大衍陈适符纪年久湛露洽暄春化日舒长
　　昼筵开
　　示燕惠
　　手赐隆耆旧国老及庶老鸠杖三千授皓首饮琼浆懽
　　听钧韶奏

　　钦定千叟宴诗巻二十九
　　钦定四库全书
　　钦定千叟宴诗【乾隆五十年】
　　巻三十
　　预宴一百十三人诗一百二十七首
　　【马甲】满　常【年七十五】
　　忆昔金川师摧碉奋犂庭
　　庙谟制全胜乃设健鋭营云梯嶤嶤登如飞马射歩射虞张机腾空跃马不动衣刀鞭花舞两手挥驾船驶风娴水围香山胜地郁崔巍旗门鳞次拱太微嗣此卜师贞屡奏
　　肤功成舆图讫蒙汜
　　巍巍赫天声时平不忘战功底肄武每荷
　　天顔喜春秋佳日常
　　简阅岁有衣粮月有米今复入
　　嘉宴老兵犹矍铄拜
　　君王饮康爵归语家人乐莫乐
　　【马甲】傻　子【年七十五】
　　古无双今火器十连环雄七萃星如注雷为声矜便捷鸣铙钲衣粮给厚叨
　　生成身依尺五
　　天边荣还随
　　嘉防听咸英
　　【马甲】官　夀【年七十五】
　　履端于始
　　宴以示慈惠享而既具礼以行义年同以尊示有等威圣王同之敢不慎仪茍有位于朝共而从
　　君序民人无不及焉其所以蕃齿老夀者使与之齿老
　　有加
　　惠
　　君贶之以大礼礼无违者翼戴
　　天子而加之以共分之采物其乐也融融饮酒乐同福
　　禄
　　举兕爵如
　　天之福【集左传】
　　【马甲】福　住【年七十五】
　　元正六日煦春和梧菶朝阳凤翽柯绛色秘瓷斟露液玉烟香篆拂云罗翊茵共仰
　　龙顔喜扶杖真看鹤髪多何幸康衢同鼔腹许将击壤
　　继赓歌
　　【马甲】保　成【年七十五】
　　春融绀露珠骈罗
　　帝廷黼黻宣赓歌兠鍪亦厠鹓鹭侣笙簧燕衎濡恩多精镠镂牌荷
　　宠赉鹤发婆娑齐九拜春风春日太平人饮酒岂乐鱼
　　在在八埏雨露洋
　　恩波暂辍云梯上馺娑朝朝暮暮香山住九老图中未
　　是过
　　【马甲】常　格【年七十五】
　　觚棱初旭丽华雯律启新韶吉语闻老值青阳欣淑祉晖承
　　紫极捧
　　鸿文菊觞布席偕春盎芝篆穿楹近午分
　　懋典本多逾格赐籖名许厠玉鸠羣
　　【马甲】黄徳保【年七十五】
　　紫阙韶阳正丽琼筵晓色初开上瑞真符丙曜人家本在春台翊序祥麟威凤衘觞舞鹤耆鲐四三皇六五帝畅八埏泝九垓
　　【马甲】多隆悟【年七十五】
　　一人臻曼夀寰海喜同春尚齿遵
　　前烈分荣逮老民协风吹寳律凝露渥殊珍华髪联行拜
　　嵩呼达
　　紫宸
　　【马甲】他思哈【年七十五】
　　春祺普渥又重经皓首厐眉拱
　　紫庭太史书占天上象老人星昨兆祥龄【一】
　　宫茵胪列灿华纹蓬鲙分尝武卫军引老更防
　　恩赐渥剑铭齐勒杖铭文【二】
　　【马甲】四达色【年七十五】
　　仁风洽九垓
　　至徳迈千圣引养以引恬斯陶而斯咏鹤算泰阶盈鲐耆太平盛占弧炳吉曜逢辰叶嘉应翊陛捧瑶觞环瀛辉
　　寳镜赓歌亿
　　万年时雍集蕃庆
