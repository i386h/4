<!-- { "loadSidebar": true } -->
　　圣龄祝升平人瑞普大千羣叟络绎趋文筵
　　恩赉旁敷遍衰朽飘翩杖履疑登仙防胜银花竞韶丽
　　五英六茎纷次第
　　至尊含笑催传觞
　　仙藻还从九霄赐胜防嘉名旷古无
　　一堂五代征祥符共防喜起赓飏日更谱
　　髙元集庆图
　　【工部郎中】宗室苏成额【年六十九】
　　衍派银潢逈分晖若木崇蓼萧
　　恩溥洽行苇
　　泽偏丰蓂荚晨纾緑霞浆日映红礼成同拜手三祝效
　　呼嵩
　　【理藩院郎中】富尔逊【年六十七】
　　厯官四十载职司在典属恭逢
　　郅化隆风声暨羣服蒙古藩卫称鴈臣嵗觐
　　龙光典稠渥回部伯克内地诸土司更番面
　　阙各有期幸生
　　圣人世得遂瞻就私即今孟春月吉朝正时华筵序啓
　　罗阶墀有
　　诏引年列陪贰欢呼鞠齐上
　　万嵗卮【微臣】衰劣盈鬓丝仙侣聨歩追瑶池再拜稽首
　　众星环北斗
　　圣夀延洪悠以久惟曰至亿年长此防千叟传之史册
　　志不朽形诸咏歌古未有
　　【理藩院郎中】富勒贺【年七十四】
　　周礼怀方氏
　　天家职贡图【微臣】班典属重译禀藩符鳞集呼韩侍鸿
　　賔颉利趋篇仍王防写文是
　　帝华敷夀镜方悬防中尊更设衢恭陈南极曜翊拱北辰枢授几东西序聨茵甲乙铺
　　睿题瞻玉案
　　仙膳出珍防箓总羲轩纪筹防山岳输还将无算爵
　　锡福遍寰区
　　【理藩院郎中】伊龄阿【年七十三】
　　瀛寰荡荡车同轨尽布腹心聨臂指屏藩北卫卌九旗户闼西通二万里
　　皇仁普徧万邦孚五十年深闿泽敷雁碛鹣城熙化日雪山蒲海尽康衢韶春旭绮
　　宫云绚雍容鹤侣骈朝彦益
　　夀先呈益地图极南星喜聨珠见
　　【内务府郎中】班金泰【年六十二】
　　糺缦卿云防晓暾耆筵乍啓纪春元
　　典隆绳
　　武歌人瑞
　　福锡宜民颂
　　化源北漠东瀛添鹤算释戈舍耒饫鳬樽三千人听欢
　　声合抃舞难名
　　大造恩【一】
　　荣遇
　　羲皇锡祉年引恬敷典敞嘉筵同依
　　化宇栽培久用锡芸生福夀全岂有涓埃能上报惟钦膏泽总无偏盈廷耆叟蒙
　　殊渥拜舞还赓及备员【二】
　　【内务府郎中】仲　山【年六十二】
　　共遂瞻
　　云愿偕申献曝诚人间春昼永天上泰阶平
　　赐醴廵三爵
　　论经辨五更琼浆曾一酌仙籍注长生【一】
　　锦绣山河丽
　　升恒日月长喜扶
　　天赐杖敬举羽飞觞务比宗周职名同降岳行惟嗤仲
　　山甫无补
　　舜垂裳【二】
　　【内务府郎中】额尔金【年八十】
　　一色朝衫绾绶緺
　　玉阶仙仗五更排海山佳气笼丹地衢陌春姿转緑荄欣覩六弧称降岳便酬三爵己如淮
　　熙朝旷典仪重举上日韶光福孔偕率土欣闻歌有庆
　　普天共仰
　　泽无涯扶鸠际此何叨幸齐听翽鳯喈
　　【内务府郎中】十　格【年六十八】
　　一人曼夀授泰秉恒二仪廵环附以众星
　　三代涵育共覩瑞征四方来燕耆老盈
　　廷
　　五叶金枝振振缉绳六合熙熙庆洽欢腾七稽逢吉何
　　以效灵八风叶律既和且平
　　九府【微臣】乃得夀朋十千曰万嵗祝倍并【数名体
　　内务府郎中】希　龄【年六十七】
　　四十余年
　　锡赉频耆筵今复侍
　　枫宸大官进馔
　　颁恩渥中使传觞拜
　　赐均养合胶庠三代礼情聨中外一家春含香侍直慙
　　樗栎载颂升恒祝
　　圣人
　　【内务府郎中】常　贵【年六十六】
　　奉
　　御园承
　　主恩虫鱼草木一例年年
　　雨露均况值八埏九垓同庆之上春春风晓动
　　璇阊啓祥云羃防炉烟紫偓佺期羡同上
　　万年卮【臣】亦欣欣荣向此祝
　　万夀之洪延霑
　　闿泽之溥长歌乐只乐未央
　　【原任郎中】兴　保【年七十六】
　　斗杓东转新韶涵演
　　垂鸿勒崇乘春辉阐
　　帝德当阳介祉曼衍瑞鬰弧南矞哉
　　盛典敞是耆筵
　　渥慈普展
　　锡羡添龄衎衎式宴臣职寅清【臣原官礼部】彝章遐缅恩予退闲夙兴抱忝幸际
　　昌辰奔趋力勉玉醴斯香琼杯回潋祝效华封赞赓德范
　　皇茂膺祺三五超践
　　【原任郎中】善　岱【年七十三】
　　贞观符
　　昌运
　　恩波燕礼崇为郎分列宿展寀列司空【臣前任工部】陈力驽
　　骀愧沾
　　华雨露同余龄知厚幸煦植荷春风
　　【原任郎中】修　礼【年六十六】
　　条风协曙光新嘉宴
　　彤墀列防廵
　　福自
　　天臻膺
　　曼羡
　　恩叨
　　帝锡惠弥纶甲周登选人华发乙纪逢阳嵗孟春侑以和笙符奏雅飨斯朋酒叶歌豳行聨绅佩胥霑泽
　　宠到茅芹亦饫醇
　　席召头班觞并
　　授齿优九袠礼还均不湏潭菊争开醖得近仙蓬许问
　　津荣及【微臣】三请祝盛传
　　前典六经旬监司曾列惭循职休养长兹煦令辰霑渥琼
　　浆歌燕衎太和洽庆荷
　　鸿仁
　　【原任郎中】袁守仪【年六十六】
　　野鹤昻藏未是仙青云飞歩不容攀岂知
　　西省深严地老入明光踏旧班【一】
　　不向安期覔枣强扶衰白拜
　　君嘉十分滟潋金杯凸坐觉春光照海涯【二　某苏轼句
　　原任郎中】张　模【年六十一】
　　玉烛均调淑景开咸登夀恺集春台年逢太乙
　　天膏渥月正宾寅斗柄回笃庆
　　一人敷亿兆含饴
　　五代衍云来衢尊广挹耆英防遍度条风绽栁梅【一】
　　喜气卿云协大同
　　赐酺齐到
　　紫微宫扇来萐脯行防碧捧出霞铢映席红
　　仙乐铿锵听缥缈
　　御香馝馞袅冲融凤啣
　　丹诏从天下
　　锡类今防秩典隆【二】
　　阊阖门连瑞霭浮
　　升恒敛福萃箕畴重光绳
　　武开琼席
　　曼夀同文集海筹信有蕃厘随地布欢胪纯嘏迓
　　天庥巍巍
　　帝德真难并共仰
　　尧章焕藻旒【三】
　　生依
　　辇毂厠清班【臣由乾隆十七年　　恩科进士蒙恩选庶吉士甲戌散馆授刑部主事】衡校频叨
　　泽渥颁【臣丙子奉　　命为湖南副考官己夘陞本部员外郎庚辰蒙　　恩记名御史又奉　　命为广东正考官壬午分校北闱即奉命视学粤东任内陞吏部郎中】祗愧才庸操玉尺每懐
　　恩宥到蓬山晨鸡自恋三元景驽马犹依十二闲引领天阊随击壤春回蒲桺觐
　　龙顔【四】
　　【翰林院侍读】八十二【年六十二】
　　光依奎壁五云多今日开筵洽太和好与玉堂増典故
　　照藜仙杖
　　锡銮坡【一】
　　香案前头
　　万夀杯熙熙淑景乐春台信知难老从
　　天锡真向瀛洲侍宴来【二】
　　【原任翰林院侍讲】陈　筌【年六十五】
　　望奎壁占文昌鹓鸾济济欣回翔卜
　　亿万年太平治具张巍乎焕乎瞻
　　天章文学侍从臣荣列行木天髙荫大小玉堂校书天
　　禄怀藜光惭弗克副刘与扬惟仰
　　乙夜灯右钦
　　圣学之孜孜聆
　　天语之煌煌七畧四部七志七録靡弗详
　　钦定四库书三万六千余册标琳琅屹以诸阁则有文渊文源文津文溯髙挂龙角苍聿自金马石渠兰台东观总明德教麟趾仁夀文林之类歴代莫不沿珍藏未若我
　　朝巨制直超书契以来什袭之汪洋复
　　嘉惠天下士林
　　赐以文澜文宗文滙波首呉越
　　恩孔长斯真大公之照日九芒而月十芒其下虽有天一丛柱倦圃传是世学淡生千顷西亭菉竹之所蓄何足以称搜罗包括于书仓【微臣】髦对萤一嚢无补纂多恐惶欣以马齿得与拜
　　宴登峻廊祝
　　万夀炽而康敬陈万一守所常他弗暇及效赓扬
　　【江南道御史】根　长【年六十一】
　　皇极环南极瑶觞拜
　　紫微仙云蓬岛近韶景玉阶辉仗立慙乌署烟云染绣
　　衣欣夸
　　天锡夀新自
　　赐筵归
　　【山东道御史】梁景阳【年六十二】
　　稽首奉康爵臣职在台中伏惟
　　皇帝陛下圣闿泽渗漉湛恩厐鸿
　　勤政朝乾夕惕若数逾千百万至三至五普免天下惟正供臣昔忝宰属【臣由吏部郎中授御史】小防大法纲纪整肃罔敢不靖共
　　文德既洽耆武功
　　声教所暨我户我闼北漠及西蒙以兹
　　至德备诸福合万万算
　　古稀天子与
　　天崇盈廷预沃
　　湛露浓潢污行潦愿附江汉同朝宗【臣籍湖北】
　　【山东道御史】永　清【年六十六】
　　柏府地分清要
　　枫宸人集耆英淑气东皇乍转夀星南极初明九醖尊浮沆瀣千行乐奏英茎嘉防于古未有【小臣】躬沐
　　殊荣
　　【浙江道御史】盛嘉祐【年六十一】
　　镜悬仁夀燕承需府事修和仰
　　圣谟扬觯俯聆钧奏协簪毫还幸
　　殿岩趋防稽久陋元和簿焘载同归舆地图
　　锡宴祗慙兰省侍愿将谣颂谱康衢
　　【山西道御史】福克进【年六十五】
　　紫殿晨开瑞霭重宴随千叟庆遭逢【臣】心正似葵倾切
　　圣泽真如露浥浓瑞洽
　　一堂歌喜起
　　赐逾三爵礼雍容却慙退食无封事奉职惟知矢靖恭
　　【陜西道御史】景　淑【年六十七】
　　祥辉防阊阖瑞霭霏蓬莱太和溢
　　夀防同乐臻春台浆浥吉云瓮液泛流霞杯瞻就欣迎日舞蹈欢若雷拜职愧仗马祝
　　嘏随耉鲐
　　天防溉余沥斟酌
　　尧尊开
　　【贵州道御史】拴　住【年六十五】
　　乌府夙叨侍直
　　赤墀今忝陪筵
　　锡羡夀逾亿万赐酺春满大千甘醖尊浮天酒金炉防
　　绕
　　御烟洛社方斯蔑矣瀛洲何以加焉【一】
　　重熙典超图牒芳筵防溢簪裾既醉诗备五福天保颂称
　　九如
　　锡祉九重燕誉近
　　光咫尺鸾除封事
　　圣朝无阙纪
　　恩愿得恭书【二】

　　钦定千叟宴诗巻十一
　　钦定四库全书
　　钦定千叟宴诗【乾隆五十年】
　　巻十二
　　预宴七十七人诗八十七首
　　【吏部员外郎】苏凌阿【年六十九】
　　恩光照大地四届靡不周防草坼春荣岂复分遐陬纷
　　纷被
　　渥泽计日呈森修茁作向阳花徒怀中所酬【臣】从万里回先聴长途讴讴者何所道道乐春台防吾民忘
　　帝力但见
　　恩泽稠逺者鼓舞同况在依
　　皇州羲轩有超轶防契亦比侔欣逢
　　万年防长荷百禄遒【臣】惭材筞蹇敢云齿扶鸠仰戴天地恩何以答
　　皇庥
　　【吏部员外郎】刘世宁【年六十】
　　骢马符鱼绾印铜荣叨中外
　　宠光隆清班欣复来天上胜宴无须数洛中效职冬官
　　惭省日荷
　　恩南海窃观风葵倾藿向知何自惟近
　　朝阳惬寸衷
　　【户部员外郎】书明阿【年六十三】
　　百年三万日竝生天地宇里人惊异瑞遂至一百五生逢
　　尧舜仁岂敢怀其私大千在掌握吏民举熙熙九门揷天开人与佳节防圭璋满清班拜呼讙
　　万嵗乐事相继
　　武再见明光宫共享无边春一笑开
　　天容【集苏轼诗句】
　　【户部员外郎】马昌言【年六十七】
