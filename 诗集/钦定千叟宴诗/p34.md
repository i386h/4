<!-- { "loadSidebar": true } -->
　　夀镜悬璇霄辉影聨珠璧散作宝华云上拱
　　防垣北羣雍际长春寰防瞻瑞色吉辰
　　嘉宴开星次耆英席充庭振鹭声渐阶翽凤翼【小臣】得观
　　光聨茵殿岩侧往扈上兰
　　狩班侍金门直荏苒望七龄粟豆糜栈枥岂意枋榆姿
　　仰接鸿鸾翮恭惟治
　　重熙肖翘亦被泽愿祝亿万年
　　圣夀天无极
　　【三等侍卫】塔坎保【年六十七】
　　穆穆景霄厥苞孔彰闳闳珍壤厥符孔扬天苞地符于何见之八极同夀唯
　　帝之仪
　　皇极肇建九畴敛福月正六日亶兹百禄眉夀偕来萃
　　于
　　帝廷文筐伊蔚防酒伊馨唯是眉夀惟
　　帝锡予拜手赓飏登三咸五地天之泰云天之需帝心干干万年乐胥
　　【三等侍】卫蒋七格【年六十五】
　　百昌戴
　　天不知
　　天之高万物仰
　　圣不知
　　圣之劳自童顔而皓首唯鼓舞以防遨随作息于白日
　　安耕凿扵青郊
　　帝心以育物为则
　　推恩锡福遍翘肖阳春溥
　　夀祺餐和饮醇醪【臣】衍击壤诗敬随衢叟歌
　　唐尧
　　【三等侍卫】百　福【年六十二】
　　六合春如海千耆夀作朋陈畴绵
　　福禄衍防肇
　　云仍庆协弧躔灿暄依绮旭升豹韬慙侍值佳气蔼觚棱







　　钦定千叟宴诗巻十二
　　钦定四库全书
　　钦定千叟宴诗【乾隆五十年】
　　巻十三
　　预宴九十二人诗一百四首
　　【委叅领】绰克托【年八十四】
　　天高九重穆穆厥容郁仪丰隆万彚帡幪
　　帝寿亿禩闳闳厥祉金浆玉醴千筵秩绮物秉于
　　天翕辟直专其徳曰干阐化之权人泳于
　　帝元防运世其道曰防乐光之被羣品欣欣蕴泽涵文
　　藻采铺棻敬仰苍雯【微臣】谫谫承
　　华掖辇榆齿渥腆肃歌鸿典
　　【委防领】武林布【年八十三】
　　广大配
　　天地容保民无疆以行其典礼利用賔于
　　王致天下之民冒天下之道恒徳之固也八卦以象告勿疑朋盍簪其出入以度云上于天需雷出地奋豫各指其所之修辞立其诚有孚
　　惠我徳
　　承
　　天而时行【集易经】
　　【委防领】福　禄【年八十】
　　祥龄庆洽三千叟
　　嘉防重开五十年
　　福锡庶民风皥皥
　　古稀天子日干干图成安羡多人瑞身列蓬壶尽地僊
　　愿以【微臣】名两字报
　　恩申祝九如篇
　　【委防领】京　文【年八十】
　　圣皇御世三光明九宇宁人臻乐寿物与长生引年之
　　典古所有叟以千计史策罕嫓衡
　　熙朝
　　两举宴巍巍荡荡久道而化成三千大礼炳蔚曲与经三
　　千诗歌铿郁雅颂声
　　盛时符象焜燿有若此醴泉甘露流于庭【臣】龄八十身依
　　穆清仰沭
　　元化俯陶下情笙簧磬筦乐交作里歌一曲拜手赓韶
　　茎
　　【委防领】八十五【年七十一】
　　帝开
　　乾清宴乔与铿韶乐既作清乐载赓惟此乔铿承华振缨三千其侣于古靡京
　　帝庸锡之瑶尊
　　手赐又增锡之盈苞积笥爵齿同荣臣民均被日光月
　　华照烂天地敬捧
　　锡赍敬饫醪浆春风和煦春日载阳乐岂之饮乐只之
　　光万有千歳
　　帝泽洋洋
　　【委防领】佛　岱【年六十九】
　　少壮食
　　帝糈耄老臣何能犹然列参佐灿灼命服膺
　　皇化成久道日月占升恒
　　重熈积禔祉烛调鼎命凝
　　圣祖赐宴时弱冠衣才胜吾
　　皇礼重举八十歳月增遂得随班联酌醴饫肴蒸典钜史策罕
　　恩隆海宇升皤顔敢言老懽抃歌咸登
　　【委防领】黑达子【年六十八】
　　锡寿升恒并照
　　作人云汉爲章靡测
　　调元斟化唯知饮徳餐香【微臣】敢言黻饰
　　盛典自有笙簧千叟鳞舒翼次万方泽泳霄翔
　　【委防领】富　广【年六十七】
　　有华颠袀士暨皓首天民造儒林耆硕合词蔚前陈防惟
　　圣皇治纬武而经文八荒在堦闼万国登醲醇同游极
　　乐世允万亿千春今逄
　　锡嘉宴爲世开洪钧叟聿以千计千复三其伦甘馨实
　　餍饫
　　锡赍光玢璘懵不知史策稽首俯自循
　　鸿恩孰报称千古复谁邻耆硕致词言玮哉知所询稽经诹列史汉唐未足申在周丰镐颂二帝章韶振不闻叙千叟
　　两举敷华茵
　　圣皇溥徳泽万万古靡臻生当太平时耆耋沾陶薰兵当肃纪律农当训耕耘百僚恪乃位列士防其
　　身
　　天恩讵答报
　　帝泽惟洪淳益跻四海寿环拱吾
　　皇仁钜典述炳烁羣情畅欢欣皥皥羲皇世无名无能
　　云【问答体】
　　【委防领】他　那【年六十六】
　　昊天积运萃于
　　圣朝
　　帝心宥宻丕显宣昭凝承
　　灵贶万国燮调曰宇下人齿宿顔韶遂聨华祓言觐紫霄三千爲羣佩玉聆箫春风萌芽粲頴开苕宴
　　锡龙光华被绮雕
　　天祯骈阗
　　帝赍渥饶惟亿万纪仰北斗杓
　　【委防领】金　梁【年六十五】
　　圣世需云乐耆年荷宠荣鸿开
　　仁寿防欢洽地天情
　　枫陛罗千叟芝房擢九茎樗材惭拜手欣颂
　　泰阶平
　　【委防领】寳　明【年六十五】
　　岁华初转物华新华髪山呼拜
　　紫宸十二日春开鳯纪三千叟宴庆芳辰忆随云辇临晴甸夙荷霜戈作候人此日
　　玉阶承宴赏据鞍归觉倍精神
　　【委防领】英　阿【年六十四】
　　肆绮席陈瑶觥先期十日春风生祝
　　圣寿贺元正蓂开六叶敷耆英礼秩序乐和鸣庆奉玉
　　帛听韶韺抒
　　帝藻扬
　　睿情大哉万古超法程宴
　　两举人千赢茹和食徳颂太平随花甲循由庚唯天之大无能名
　　【委防领】徳　福【年六十三】
　　五福绵金支瑞图衍筹永欢胪偓佺俦春盎华胥境绮
　　席泛玉浆琼筵列金鼎
　　紫薇尺五近黄髪三千并东风盘献辛南极弧辉丙酌酒庆
　　熙时长此怡暄景
　　【委叅领】齐家保【年六十三】
　　至道清宁贞合
　　鸿厘徳位时兼大礼式昭光岳新春溥被洪纎齿叙曰
　　期曰耋
　　恩深引养引恬拜捧金樽玉杖长钦
　　日就
　　云瞻
　　【委防领】胡图克【年六十二】
　　趋
　　陛记鸣鞘朝正才放仗寿星此逄辰习习祥飔畅仰瞻
　　华綍颁叠荷春膏盎壮日效执殳获邀
　　天有贶余龄得奉卮长祝
　　寿无量
　　【委防领】松　保【年六十一】
　　角亢星躔拱
　　帝居跄跄蓬阆接仙裾瑞凝芝露饶三秀欢洽松云颂九如亥字书添征朔合寅賔蓂茁报春初
　　天厨饱饫
　　恩膏渥亿兆京垓庆有余
　　【委防领】格灵图【年六十一】
　　穆穆符
　　天运干干劭
　　帝心八埏
　　敷福泽千席蔚壬林钦奉觩樽湛曽防羽卫森还从羣
　　叟后
　　曼寿祝高深
　　【委防领】阿克东阿【年六十一】
　　荷戈曾未着微劳奏凯空惭幕府褒一自归来赢岁月壮心时防旧弓刀【一】
　　腊底春囘已浃旬南弧佳气协良辰三千夀考符
　　洪祚万歳声中觐
　　紫宸【二】
　　【委防领】祥　保【年六十】
　　人瑞符泰交贞恒集繁祉弧曜自南来斗杓恰东指传杯湛露中列仗春风里策饮忆分麾
　　恩筵特尚齿祥霭布
　　彤廷欢声防
　　金戺共识人意乐即邀
　　天顔喜
　　【包衣防领】富　年【年七十三】
　　懿古黄帝握化枢其臣大挠制甲子三元递衍无终极循环五际有至理尔雅释天出周公岁阳岁名特详纪以枝配干用纪年六甲由汉太初始我
　　皇敬授人时先普爲苍生
　　锡夀祉新増瑶牒朗珠囊自子至亥甲至癸灵台时宪标重轮百二十年周复起三千人喜入燕席六十岁方预名纸试从书尾问生年一层重叠皆可指寿考共知天所付养恬实乃
　　恩靡已
　　格物岂惟辨麈角寿人均予添马齿
　　【包衣防领】徳　贵【年六十五】
　　百年三万六千日一年四时十二月析月各分半有二十四节析节各三候七十二候森以列大者天象细物情其中占候多半爲农耕始雨水雨时行麦秋至禾乃登冻解田事始泉动春气盈始知前圣制作有妙理我
　　皇乃以
　　天章一一赓古无此体今剏见上以含括干运时行与
　　物生下以敷布人时东作与西成
　　作诗岂惟以诗鸣十有二月二十六日立春节距今十有二日正当立春第二候之期【臣】如肖翘蠉蝡脉脉复跂跂出自蓬户羾
　　阊阖蛰虫始振今其时
　　【包衣防领】苏楞额【年六十五】
　　二十有五寳藏之
　　坤宁久上以钤
　　丝纶下以昭信守不矜蓝田材不侈交龙纽
　　作记证今古在徳义以剖
　　圣寿登七旬制文刻琼玖曰
　　古稀天子曰犹日孜孜
　　皇天大寳命
　　圣人情见辞干以天行健恒以久道成外王而内圣两语括其精阅上中下古丰镐溯轩羲
　　武功与
　　文徳实乃逺过之讵惟纪
　　圣寿
　　万寿以爲期今日千叟宴岂非古所稀
　　【包衣防领】永　泰【年六十三】
　　汝歌
　　古稀寳我诵
　　古稀説
　　圣以宵旰爲颐和
　　皇之康宁在兢业小康世益仰尊光
　　大徳元惟严对越试寻史册见前代莠言秕政无芽蘖谟烈岂但六帝超
　　年龄直以千叟合
　　古稀天子古稀説申祝颂代问答
　　【包衣防领】柏灵阿【年六十一】
　　三老五更
　　着説重申
　　作记以彰论定服防郑佑义征孟子文王羣生皆上所养四代之礼未详愿以今朝燕礼垂爲万古典章
　　【包衣防领】住　格【年六十二】
　　纪
　　恩堂乃在
　　圆明园之牡丹台又在万壑松风
　　避暑山庄隈
　　圣龄十二侍
　　圣祖含饴一笑
　　天容开尧授之舜舜授禹太王王季文王绪
　　谟烈万世光
　　继述一家圣直从治定功成时堂构羮墙方
　　志庆今日千叟筵前
　　藻韵叠一先犹忆当日侍
　　陛髫垂年
　　【歩军副尉】二达塞【年七十四】
　　皇威逺畧被八埏垂裳郅治挥虞弦三辰协律斗应躔恩逮黄耉华筵开【微臣】肃侍
　　丹墀陪荷
　　恩欲报微涓埃昔参劲旅扬戈鋋
　　庙谟神算出万全驽骀策奋功牌悬
　　行围秋爽风云回雁行鱼贯七萃来吉日车攻歌雅材欣预瑶席偕羣仙地天泰合需云天鸿图巩固亿万年
　　【歩军副尉】那　亲【年七十三】
　　筵开春日捧瑶觞献岁承
　　恩乐未央白髪臣僚逄宴衎
　　彤墀琛賮极梯航材惭貔虎供奔走地接防龙
　　许拜飏鱼藻鹿苹歌且舞
　　古稀天子寿无疆
　　【歩军副尉】李廷相【年七十一】
　　末秩随军尉余龄岁月赊条风来
　　帝阙法酒出
　　天家恺泽三霄渥新丝两髩华春涵
　　仁寿镜旭朗吉祥花归语儿孙喜行歌道路夸所欣衰
　　朽质扶植类蓬麻
　　【歩军副尉】张才良【年七十一】
　　昊天眷命于皇我
　　大清
　　列祖受之我
　　皇曼寿跻隆平
　　福及四海深仁乐寿久道而化成春阳恺宴上答
　　天心
　　祖烈于赫扬骏声
