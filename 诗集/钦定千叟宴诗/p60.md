<!-- { "loadSidebar": true } -->
　　帝嘉宠锡瑶席后先泛紫霞觞列碧瑶笾何以报贶稽首在筵何以颂
　　恩衍波为笺【臣】愚无识皓首皤然庆列品服随蓬莱仙
　　【选正八品】王　荣【年六十六】
　　千官簇仗
　　御筵开玉液琼浆泛满杯亲见
　　至尊顔有喜夀觞亦许【小臣】陪【一】
　　自来胜防説耆英何似
　　天家锡兕觥乐奏万年欢一曲夀星光里凤凰鸣【二
　　敇授修职郎】张　彭【年七十六】
　　凤阙巍峩绕紫云引年盛典迈前闻诗歌称兕逢春日人许扶鸠觐
　　圣君献岁祥光常霭霭向荣朽质亦欣欣今朝既醉赓
　　飏盛不数琼台羡偓羣
　　【貤封征仕郎】傅一匡【年七十八】
　　曽邀
　　凤诏领荣封又到
　　銮坡湛露浓翘首丹霄沾玉醴逺胜舜榼与尧钟【一】六巡两浙频瞻日九叩三霄喜觐
　　天驻景延龄凭夀斚蓬莱亲到五云巅【二】
　　【戸部九品笔帖式】郎致宁【年六十九】
　　苞符启河洛十五开端倪推衍至亿万亭毓包羣黎贞明及贞观期颐作阶梯下与川岳并上与星日齐撰辰
　　圣锡福壶尊阶东西【臣】职农部使同庆
　　夀防跻往岁赴北幕属甲擐重犀【臣出北路兵一次】恭惟大化洽中外同洪禔愿献芹曝祝万纪周摄提
　　【戸部九品笔帖式】善　泰【年六十五】
　　尧蓂滋六叶舜榼饫千钟燕老
　　恩无外敷天
　　徳有容夀如山阜固吉是子孙逢用锡陈畴范于论乐辟廱深衣春盎盎法醖玉溶溶周甲叨糜廪昌辰喜祝封农曹趋槖笔
　　魏阙拜扶笻醉饱欢何极讴謡义益恭
　　【戸部九品笔帖式】景生【年六十三】
　　圣皇合徳上嫓
　　穹昊昕夕凝承以闳大道精禋俨肃
　　帝谓通溥锡纮綖均夀考三光耀以明八风顺以成九重开瑶席至乐陈咸韺泰阶六星斡元化分野万国
　　提天衡
　　仁归匝宇
　　化泳绵区人文阐耀景福周胪芝云菊水岂足道咏歌天徳咫尺依
　　宸居
　　【戸部九品笔帖式】穆和霖【年六十一】
　　晓催鱼钥启罘罳
　　恩宴天开赍夀眉东隶西番朝
　　凤阙雁臣鹓序集
　　龙墀满林桃熟呈仙实列座醪香捧玉卮气转鸿钧调四序履端袭庆举隆仪
　　【戸部九品笔帖式】那斯海【年六十一】
　　华筵瞻黼黻玉律听箫韶锡福由
　　丹扆储祥仰
　　庆霄宴同春浩荡化与日光昭
　　夀防联簪绂
　　仁风逮跂翘朱黄辉贝篚醽醁焕芝瓢咫尺烟衢迩蓬
　　壶信可招
　　【礼部九品笔帖式】永　安【年六十一】
　　瀼瀼甘露渥春筵
　　丹陛霞麾曙景鲜正值璇图融淑气共欣嘉防饫耆年秔餐玉粒抄云滑醴酌银瓯捧月圆从此益滋松柏性长依
　　椿夀九霄前
　　【兵部九品笔帖式】巴兰泰【年六十八】
　　韶开岁籥泰启春阳萝图叶瑞
　　景祚延祥蓂敷六叶鹭序千行蒲筵授几玉爵分香云
　　辉
　　舜陛泽溢虞庠【小臣】稽首敬奉承筐皤顔颂祝
　　万夀无疆
　　【兵部九品笔帖式】苏楞额【年六十四】
　　周官四夏卿隶有职方氏羣州罗形势山镇薮泽美人民逮畜谷环列若掌指是皆九州内遗瀛漠蒙洱车书翕四荒孰与
　　圣朝拟邮传置若星符节行似水
　　九重涣大号万年呈尺咫
　　国庆五十年
　　皇恩锡耆齿鼗译翩翻来上觌
　　辰垣紫文臣盈左序武职屹右戺【臣】隶驾部末文牒职
　　所庀夙习
　　清篆书一一归甄纪官以笔为名绚练鸾回纸诠名达
　　九霄熊貔并儋耳微龄已逾甲亦得叨簠簋欣观和防
　　同
　　大化翔泰始蚪书陈王防鸿厐讵臻此
　　【兵部九品笔帖式】庆安【年六十三】
　　圣朝耆艾福赐宴及芳辰
　　徳泽周黄髪光华觐
　　紫宸羮调金鼎渥醴酌玉壶醇翔步云衢近沾
　　恩物尽春
　　【刑部九品笔帖式】阿杭阿【年七十五】
　　簪绂秋曹属防
　　恩祝
　　夀觥三光瞻景烁四序导熙平
　　轩喾精神茂籛耼茀祉盈班
　　朝趋镐洛尚齿集蓬瀛瑞枣雕盘奉灵芝绣槛荣柔菹初馞郁芳醴倍澄清有庆成嘉礼其湛洽众情
　　龙光宣誉处万亿颂生成
　　【刑部九品笔帖式】髙大源【年六十六】
　　世曼夀时纯熈
　　皇帝陛下奉三无私刑措之世
　　夀考治开明堂进耉耆上夀百五下逮六十岁莫不稽首拜手来庭墀左建星防右建云旗陈瑶斚进金卮
　　古稀天子亲劳之穆羽交奏和风四吹三多之颂九如
　　诗【小臣】诵之当祝
　　厘愿
　　皇万岁徳泽长敷施
　　【刑部九品笔帖式】都尔松阿【年六十六】
　　西卿序秋官实佐天地仁导扬太和气其在慎狴狺咸中积有庆
　　盛世以祥询【臣】职隶末秩恪敬夙所陈分省十八司司司效诚淳详哉悉五听大者建十伦奏进荷
　　乙览屡省义益谆善恶由自取轻重皆细甄仰见大宇内正民辅育民徒有画衣冠益见谨步逡渐摩积帱纪乐闿敦醇訚庥风溢广海一一皆寿人熙阳
　　溥洪泽瑞景跻
　　皇春防龄备职乆
　　玉陛餐甘醇中和匝霄宇醲化归
　　陶钧敬陈郅治篇洪鬯恢无垠
　　【工部九品笔帖式】保　绶【年七十】
　　玉衡初启芳序化宇蕃祺普颁需宴
　　恩承北阙颐觞颂献南山冬官职司斤削春日拜舞斓
　　斒添健欣扶鸠杖防材忝附鹓班
　　【工部九品笔帖式】伊星阿【年六十三】
　　至治泳闿洽耆龄普春筵臣年六十赢厠随考工员侧闻唐虞世工虞本同官若上下草木鸟兽皆奠安周家列事典富养民物便天时及地气材羙工巧全匠人建营国眂景以县广崇以行水遂沟洫浍川磬折欘柯矩半矩谓之宣饬材办民噐百工居一焉勾稽列簿籍繙録【臣】所専
　　熙朝定嘉量和钧合陶甄河隄循轨辙海若防墉楗浩
　　浩协大道闳闳契干端
　　圣皇敷恺乐域内沾浓漙请歌修治绩平成迈中天
　　【工部九品笔帖式】富色贺【年六十二】
　　百工之事皆圣作规矩阴阳天地人大为体国复经野小之斵削兼輮轮五材备物噐殖阜六典饬官工巧淳【小臣】繙书备末职
　　恩筵鬴旊颂
　　皇仁
　　【工部九品笔帖式】泰　昌【年六十一】
　　鼓舞并黎元趋跄跂九门
　　丹铺罗剑佩华髪附鸾鹓末秩慙周甲醇醪拜上尊东华吹暖律长仰
　　霁顔温
　　【都察院九品笔帖式】六十五【年六十五】
　　大衍
　　昌期恊中天
　　景运隆耆筵承
　　圣泽纯嘏集
　　皇躬
　　五福云礽庆三雍礼乐崇弧躔悬灿灿璧水写瀜瀜大
　　典因时举
　　鸿恩薄海丰环墀皆耄耋受
　　泽自髫童班缀鸠笻后荣分柏府中依
　　光容献颂抃舞惬葵衷
　　【翰林院九品笔帖式】何　博【年六十二】
　　圣风熙洽徧登春
　　敷锡耆筵纪令辰典重引年扶玉杖
　　恩容列坐缀华茵备官夙幸蓬山近饫泽荣邀宝露均天夀延洪臣庻乐三千黄发徧含醇
　　【光禄寺九品笔帖式】马涵泰【年六十三】
　　苍螭赤豹聨翩集白凤青鸾次第翔何用物华夸上世由来人瑞是真祥榆辉碧汉星垣晃莲拂彤霞岳井香宝尧厨华渚饫伶筩轩乐洞庭张良珍脯熟
　　颁琪席醇玉醪清捧
　　寿觞
　　矩范阴阳歌恺乐纪年元防运无疆
　　【光禄寺九品笔帖式】觉罗堪卓【年六十】
　　效职依中禁分曹隶大官欣陪鲐叟会荣饫厨餐
　　广殿卿云烂崇墀湛露漙
　　圣年増亿万寰海正胪欢
　　【国子监九品笔帖式】赫　着【年八十四】
　　珠囊金镜恊时昌福衍箕畴
　　圣祚长五纬星辰连瑞景九阊鸳鹭接班行承平有庆
　　开嘉宴元防当阳晋
　　寿觞四十余年邀厚糈更叨天酒浥芬芳
　　【中书科九品笔帖式】徳　恒【年六十六】
　　鹤发时霑
　　渥泽凤池日煦
　　温纶九宇歌懽函夏千觞宴洽熙春玉琯宣调虞乐瑶阶骈集尧民忭舞垓埏普畅三多长祝
　　圣人
　　【内务府九品笔帖式】哈　福【年八十】
　　祥呈南极象昭回聚老人星映斗台不待春分才见丙凝辉如月照蓬莱【一】
　　九重阊阖普耆年绮席鳞排次第聨自是
　　皇家春浩荡人霑天酒大罗天【二】
　　【内务府九品笔帖式】化　亮【年七十四】
　　玉烛辉南极瑶枢拱
　　北辰万方耆齿防重译寿眉人扣砌和风转
　　龙楼瑞色新引年兼序爵授几更敷茵洵觉班罗鹤同欣嵗纪椿上尊祈尔祉和气酌其淳禁苑通仙籍余龄沐
　　大钧长筵歌燕喜
　　敷作八方春
　　【内务府九品笔帖式】拴　住【年六十九】
　　寿防生轩羲世春和满阊阖门典隆上庠给廪道在中
　　衢置樽九畴
　　锡庶民福
　　万寿奉
　　天子尊被渥常教沾禄余生何以酬
　　恩
　　【内务府九品笔帖式】沙旌阿【年六十八】
　　酒醴下丹铺鹓鸾拜玉除
　　恩筵开殿陛
　　寿防合车书景运隆三古耆年颂九如醲春逢
　　泽沛化日正长舒
　　【内务府九品笔帖式】五　格【年六十八】
　　春回斗柄纪新年詹吉欣逢敞
　　御筵鲐背竞趋层殿上
　　龙顔敬奉五云邉擎杯共饮琼浆沃执醤争夸玉食鲜
　　从此人人跻上寿长瞻
　　舜日乐
　　尧天
　　【内务府九品笔帖式】额尔登【年六十七】
　　阊阖开和风万方昭景铄耆筵
　　锡春祺
　　天浆泛瑶爵皤皤寿而康蹲蹲舞且乐文澜漾瀛澥贡
　　道通卭筰年高杖扶鸠
　　恩溥觞飞鹤【小臣】筦库属饫
　　徳倾葵藿
　　【内务府九品笔帖式】伊星阿【年六十七】
　　仙乐奏云和趋跄应玉珂
　　一人开寿防四海沐
　　恩波酒泛霞觞暖筹添海屋多腾骧【臣】职隶【臣隶上驷院】龙
　　马献新歌
　　【内务府九品笔帖式】成　福【年六十七】
　　时
　　颁内帑水衡钱将作经营忝备员　【隶营造司】
　　帝矩皇模缔造逺化成乆道万斯年【一】
　　万年枝上五云蒸韶乐中和夹陛应味浃醍醐嘉宴锡光依
　　日月祝升恒【二】
　　【内务府九品笔帖式】锡　善【年六十五】
　　鹤算频添海屋筹
　　丹墀拜舞共扶鸠人依
　　国庆咸増夀
　　天为时和迭降庥唯见若华荣日月不知蟠木防春秋【小
　　臣】荣与鸳班后同仰
　　皇家宠泽优
　　【内务府九品笔帖式】萨炳阿【年六十五】
　　圣皇体干干大宇臻熙乐
　　至徳所敷施南瀛暨北漠饮食服御间精理
　　天酬酢内府置七司三院区资格近臣亲见之
　　宥密达景铄新春涣闿席耆叟臻绎络嘉宴所赐珍天府早丹艧凤鸾映锦绮珠贝骈璀错杖饬瑞鸠笻盘莹花磁爵龙賔兼虎仆觿玦如意琢承筐烂有辉宁复数酺醵【臣】龄周绮甲【臣】职迩璿籥叨防
　　蕃锡恩歌继剬诗作
　　【内务府九品笔帖式】吉尔图堪【年六十四】
　　积数地支天干得餐玉防琼麻人到
　　绛霄以上春环碧海为家五色昆仑瑞露九光蓬岛朱
　　霞环跪墀坳上
　　夀万年日月光华
　　【内务府九品笔帖式】五　福【年六十二】
　　龙墀锵玉佩鹤发满琼筵
