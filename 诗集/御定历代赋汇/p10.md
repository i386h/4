<!-- { "loadSidebar": true } -->
　　江曲孤鳬赋【唐王勃】
　　放鳬赋【明周是修】
　　相思鸟赋【明叶宪祖】
　　佛现鸟赋【明廖大亨】
　　玻瓈鸟赋【明陈衎】
　　罗浮凤赋【元欧阳】
　　画眉赋【明太祖】
　　吐绶赋【明董梦桂】
　　穷鸟赋【汉赵壹】
　　观飞鸟赋【晋夏侯湛】
　　天渊水鸟赋【梁沈约】
　　穷鸟赋【梁何逊】
　　伤驯鸟赋【唐权徳舆】
　　沙洲独鸟赋【唐髙郢】
　　感二鸟赋【唐韩愈】
　　鵩鸟赋【汉贾谊】
　　鸮赋【汉孔臧】
　　巻一百三十四　　鸟兽
　　麒麟赋【明夏原吉　明刘定之】
　　狮子赋【唐虞世南　唐牛上士】
　　越人献驯象赋【唐阙名　唐杜泄】
　　放驯象赋【唐独孤授　唐独孤良器】
　　獬廌赋【唐阙名　唐宋暠】
　　猛虎赋【明王廷相】
　　双虎赋【明屠大山】
　　戮双虎赋【明邹鲁】
　　嗤彪赋【明汤显祖】
　　文鹿赋【汉公孙诡】
　　由鹿赋【唐吕温】
　　驯鹿赋【金李俊民】
　　巻一百三十五　　鸟兽
　　赭白马赋【宋顔延之】
　　白马赋【宋刘义恭】
　　渥洼马赋【唐乔彜】
　　汗血马赋【唐王损之】
　　吴坂马赋【唐谢观】
　　获大宛马赋【唐胡直钧】
　　朔方献千里马赋【唐王起】
　　天马赋【元陈泰　元李朝瑞　元欧阳】
　　虎文龙马赋【元郝经】
　　龙马赋【明罗汝敬】
　　骢马赋【明陈琏】
　　廏马赋【明陈束】
　　舞马赋【宋谢庄　梁张率　唐阙名二首】
　　古骏赋【唐牛上士】
　　燕王市骏骨赋【唐阙名】
　　市骏骨赋【唐韦执谊】
　　千金市骏骨赋【唐张仲素】
　　铜马赋【唐纥干俞】
　　万年县试金马式赋【唐吕鏄　唐王起】
　　马惜锦障泥赋【唐王棨】
　　慜骥赋【魏应玚】
　　相马赋【唐武少仪】
　　哀马赋【宋刘子翚】
　　些马赋【元杨维桢】
　　巻一百三十六　　鸟兽
　　牛赋【唐栁宗元】
　　驶牛赋【陈臧道顔】
　　问牛喘赋【宋梅尧臣】
　　大狗赋【魏贾岱宗】
　　走狗赋【晋傅】
　　天狗赋【唐杜甫】
　　伤毙犬赋【唐阙名】
　　王孙赋【汉王延夀】
　　狝猴赋【晋阮籍】
　　猿猴赋【晋傅】
　　猿赋【唐吴筠】
　　驯猿赋【唐李子仞】
　　白猿赋【唐李徳裕】
　　狙赋【元吴菜】
　　神羊赋【元杨维桢】
　　狐聴氷赋【唐杨涛　唐滕迈】
　　狐死正丘首赋【唐白行简】
　　猎兔赋【晋夏侯湛】
　　白兔赋【唐蒋防　明姚涞】
　　剧防赋【魏卢元明】
　　黠防赋【宋苏轼】
　　防赋【明桑悦】
　　蝙蝠赋【魏曹植】
　　巻一百三十七　　鳞虫
　　神龙赋【晋刘琬】
　　龙赋【宋王安石】
　　龙瑞赋【魏刘劭】
　　黒龙饮渭水赋【唐白居易】
　　叶公好龙赋【唐张随】
　　汉武帝射蛟赋【唐独孤授】
　　蜃楼赋【唐王起】
　　巨鼇冠灵山赋【唐杨涛】
　　钓鼇赋【唐张友正】
　　鼋鼍为梁赋【唐王起】
　　神龟赋【魏曹植】
　　寅月衅龟赋【唐王起】
　　观鱼赋【晋挚虞】
　　羡鱼赋【唐王起　唐敬括】
　　临川羡鱼赋【宋范仲淹】
　　鱼在藻赋【唐李夷亮】
　　南有嘉鱼赋【唐杨諌　唐李防】
　　北溟有鱼赋【唐独孤授】
　　鱼跃龙门赋【唐元弼】
　　鱼登龙门赋【唐苖秀】
　　穷鱼赋【唐卢照邻】
　　放盆池鱼赋【宋张咏】
　　御沟鱼赋【明刘定之】
　　鯸鮧鱼赋【宋张咏】
　　鍼口鱼赋【宋梅尧臣】
　　金鱼赋【明王世贞】
　　井鲋赋【明徐阶】
　　鼈赋【晋陆机　晋潘尼】
　　瑇瑁赋【元陈樵】
　　后蟹赋【宋杨万里】
　　蟹赋【明郑明选】
　　蟾蜍赋【唐阙名】
　　蛙乐赋【宋杨简】
　　鸣蛙赋【宋张耒　明顾璘】
　　梦蛙赋【明杨亷】
　　石赋【梁江淹　明杨慎】
　　水母目鰕赋【唐杨涛】
　　巻一百三十八　　鳞虫
　　蝉赋【魏曹植　晋傅　唐马吉甫】
　　寒蝉赋【晋陆云】
　　风里蝉赋【陈褚玠】
　　鸣蜩赋【晋傅咸】
　　鸣蝉赋【宋欧阳修】
　　蝉蜕赋【唐左牢　唐李逺】
　　蜩甲赋【唐魏昭】
　　黏蝉赋【晋傅咸】
　　聴早蝉赋【唐萧颖士】
　　蜜蜂赋【晋郭璞】
　　蜂赋【元刘诜】
　　唐风赋【宋薛士隆】
　　蒲卢赋【唐阙名】
　　螟赋【宋欧阳修】
　　蝶赋【明钱文荐】
　　萤火赋【晋傅咸　晋潘岳　梁萧和　唐骆賔王】水萤赋【唐李子卿】
　　腐草为萤赋【唐陈章】
　　放萤赋【元陈樵】
　　巻一百三十九　　鳞虫
　　蜘蛛赋【晋成公绥　唐贾餗　唐敬括】
　　蟋蟀鸣西堂赋【唐张随】
　　聴秋虫赋【唐李子卿】
　　鸣虫赋【宋孔武仲】
　　秋虫赋【宋陈造】
　　放促织赋【宋杨万里】
　　闻早蛩赋【明髙啓】
　　蟋蟀赋【明陆可教　明俞允文　明髙承埏】鬬蟋蟀赋【明吴绮】
　　螳蜋赋【晋成公绥】
　　尺蠖赋【宋鲍昭　唐东方虬　宋王禹偁】
　　蚯蚓赋【唐东方虬　元任士林】
　　蜗牛赋【唐马吉甫】
　　蜉蝣赋【晋傅咸】
　　蚍蜉赋【晋郭璞　唐李徳裕】
　　巻一百四十　　鳞虫
　　蓼虫赋【汉孔臧】
　　青蝇赋【晋傅咸】
　　憎苍蝇赋【宋欧阳修】
　　憎蝇赋【宋孔武仲】
　　怜寒蝇赋【明骆文盛】
　　螡赋【晋傅选　明杨慎二首　明傅占衡】
　　蚋子赋【五代王周】
　　飞蛾赋【宋鲍昭】
　　赴火蛾赋【宋支昙谛】
　　灯蛾赋【唐陈仲师　唐范鸣鹤】
　　草虫投灯赋【明区大相】
　　叩头虫赋【晋傅咸　明张之象】
　　蝎赋【唐李商隠】
　　金龟赋【宋薛士隆】
　　蝇虎赋【元戴表元】
　　虱赋【唐李商隠】
　　后虱赋【唐陆防】
　　又后虱赋【明顾大韶】
　　骂虱赋【元杨维桢】
　　蛰虫始振赋【唐王起】
　　【臣】等谨案
　　御定厯代赋彚一百四十巻外集二十巻逸句一巻
　　补遗二十二巻康熈四十五年
　　圣祖仁皇帝御定赋虽古诗之流然自屈宋以来即与诗别体自汉迄宋文质逓变格律日新元祝尧作古赋辨体于源流正变言之详矣至于厯代鸿篇则不能备载明人作赋苑近人作赋格均千百之中録存十一未能赅备无遗也是编所録上起周末下讫明季以有闗于经济学问者为正集分三十类计三千四十二篇其劳人思妇哀怨穷愁畸士幽人放言任达者别为外集分八类计四百二十三篇旁及佚文坠简片语单词见于诸书所引者碎璧零玑亦多资考证裒为逸句二巻计一百一十七篇又书成之后补遗三百六十九篇散附逸句五十篇二千余年体物之作散在艺林者耳目所及亦约畧备焉杨雄有言能读千赋则善赋是编且四倍之学者沿波得竒于以黼黻太平润色
　　鸿业亦足和声鸣盛矣乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　钦定四库全书
　　御定厯代赋彚巻一
　　天象
　　天地赋【有序　　　　　　　晋】成公绥
　　赋者贵能分赋物理敷演无方天地之盛可以致思矣厯观古人未之有赋岂独以至丽无文鸡以辞赞不然何其阙哉遂为天地赋
　　惟自然之初载兮道虚无而清太素纷以溷淆兮始有物而混成何一元之芒昧兮廓开辟而着形尔乃清浊剖分黄判离太极既殊是生两仪星辰焕列日月重规天动以尊地静以卑昏明迭照或盈或亏隂阳协气而代谢寒暑随时而推移三才殊性五行异位千变万化繁育庶类授之以形禀之以气色表文采声有音律覆载无方流形品物鼓以雷霆润以庆云八风翺翔六气氤氲蚑行蠕动方聚类分鳞殊族别羽毛以羣各含精而容冶咸受范于陶钧何滋育之罔极兮伟造化
　　之至神若夫悬象成文列宿有章三辰烛曜五纬重光河汉委蛇而带天虹蜺偃蹇于昊苍望舒弭节于九道羲和正辔于中黄众星回而环极招揺运而指方白虎峙躆于参井青龙垂尾于氐房匿首于女虚朱鸟奋翼于星张帝皇正坐于紫宫辅臣列位于文昌垣屏络绎而珠连三台差池而雁行轩辕华布而曲列摄提鼎峙而相望若乃徴瑞表祥灾变呈异交防薄蚀抱晕带珥流逆犯歴谴悟象事蓬容着而妖害生老人形而主受喜天矢黄而国吉祥彗孛发而世所忌尔乃旁观四极俯察地理川渎浩汗而分流山岳磊落而罗峙沧海沆漭而四周悬圃隆崇而特起昆吾嘉于南极烛龙曜于北阯扶桑髙于万仭寻木长于千里昆仑镇于隂隅赤县据于辰已于是八十一域区分方别风乖俗异险断阻絶万国罗布九州并列青冀白壤荆衡涂泥海岱赤埴华梁青黎兖带河洛扬有江淮辨方正土经畧建邦王圻九服列国一同连城比邑深池髙墉康衢交路四逹五通东至旸谷西极泰蒙南暨丹炮北尽空同遐方外区絶域殊邻人首蛇躯鸟翼龙身衣毛被羽或介或鳞栖林浮水若兽若人居乎大荒之外处于巨海之濵于是六合混一而同宅宇宙结体而括囊元运浑流而无穷隂阳循度而率常回动纠纷而干干天道不息而自彊统羣生而载育人托命于所系尊太一于上皇奉万神于五帝故万物之所宗必敬天而事地若乃共工赫怒天柱摧折东南俄其既倾西北豁而中裂断鼇足而续毁链玉石而补缺岂斯事之有徴将言者之虚设何隂阳之难测伟二仪之奓阔坤厚徳以载物干资始而至大俯尽鉴于有形仰蔽视于所盖游万物而极思故一言于天外
　　乾坤为天地赋【以取类着言神　唐乎理为韵】陆　肱
　　昔者圣人之作易也以干为天以坤为地于干则资始羣品在坤乃资生万类干为竒矣以三而契彼天经坤盖偶焉以六而昭乎地位吾尝仰以观其气俯以察其区岂非干者阳也坤者隂乎于阳乃天之徳于隂乃地之符亦犹阳与刚偶隂与柔俱于刚乃天之仪于柔乃地之枢况乃取诸物以非真取诸身而非据是则取诸上而彖象咸立取之下而吉凶斯着元亨之道配柔克以同归光大之名与沉潜而俱去于干则易知可察至健斯全其运也直其息也专为君而长为首而先为马以居要为男而体大矣哉确然示易若天之父万物焉于坤则简能可立至顺为理其辟也震其翕也止为臣于主为腹于已为牛以当用为女而资始至矣哉隤然示简若地之母万物矣故能酌此生植通诸鬼神究其情于大壮播其义于家人否以知屈泰以知伸授以复而其心见考之咸而其感陈亦何异分彼混茫清为天而浊为地定其律吕宫曰君而商曰臣既生而太极为初竝用而三才斯取彼策也三百六十此数也五十有五所以准此知道采之立言列之而其象显演之而其卦繁盖动静之二体总牢笼之众门斯可谓明覆载之徳识化育之功故曰尧舜垂衣裳而天下治盖取诸乾坤
　　天赋　　　　　　　　　　【唐】刘允济
