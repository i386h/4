<!-- { "loadSidebar": true } -->
　　御制厯代赋彚序
　　赋者六义之一也风雅颂兴赋比六者而赋居兴比之中盖其敷陈事理抒写物情兴比不得并焉故赋之于诗功尤为独多由是以来兴比不能单行而赋遂继诗之后卓然自见于世故曰赋者古诗之流也班固又谓登髙能赋可以为大夫言感物造端材智深美可以与国政事故可以为列大夫也是则赋之于诗具其一体及其闳肆漫衍与诗并行而其事可通于用人书曰敷奏以言夫敷奏者有近乎赋之义使尧舜而在今日亦所不废则岂非文章之可贵者哉朕尝于几务之暇博观典籍见古者诸侯卿大夫交接邻国时称诗以喻志不必其所自作皆谓之赋如晋公子重耳赋六月鲁文公赋菁菁者莪郑穆公赋鸿雁鲁穆叔赋祈父之类皆取古诗歌之以喻其志即咏吟之遗音得心意之所存使闻之者足以感发兴起而因以明其如相告语之情犹之敷布其义而直陈之故谓之赋也春秋之后聘问
　　咏歌不行于列国于是羁臣志士自言其情而赋乃作焉其始创自荀况宦游于楚作为五赋楚臣屈原乃作离骚后人尊之为经而班固以为屈原作赋以讽谕则巳名其为赋矣其后宋玉唐勒皆竞为之汉兴贾谊枚乗司马相如杨雄张衡之流制作尤盛三国两晋以逮六朝变而为排至于唐宋变而为律又变而为文而唐宋则用以取士其时名臣伟人徃徃多出其中迨及元而始不列于科目朕以其不可尽废也闲尝以是求天下之才故命词臣考稽古昔搜采缺逸都为一集亲加鉴定令校刋焉为叙其源流兴罢之故以示天下使凡为学者知朕意云
　　康熈四十五年三月二十二日

　　钦定四库全书
　　御定歴代赋彚告成进
　　呈表
　　经筵日讲官起居注詹事府詹事兼翰林院侍读学士加三级【臣】陈元龙恭承
　　敕防编刻
　　御定歴代赋彚今已成书谨奉
　　表上
　　进者【臣】元龙诚惶诚恐稽首顿首
　　上言伏以书契之作代不乏人古诗之流赋居其一摛华掞藻事既极于敷陈防逺辞文义或兼乎比兴入兰台而给扎才集羣英从漳浦而抽毫文多大雅铿锵典则善此有升堂入室之名瑰丽雄奇读之起异代同时之慕揆厥所自各有专家本为六艺之笙簧终作五经之鼔吹流传既逺篇帙滋多自非纂缉为一书谁识渊源于
　　百代钦惟
　　皇帝陛下
　　道髙允执
　　学缉熙
　　平天成地经纶持五运之中
　　奋武崇文道法冠百王而上
　　分宵旰忧勤之暇披玉简而横经
　　本神灵濬哲之资展牙籖而汲古髙文典册皆由
　　御笔之立成鸿藻琳琅快覩
　　宸章之亲洒固已陶镕班马驱驾邹枚乃犹
　　丙夜流勤
　　酉山重启谓文章传世在各种具有成书而剞劂流行独诸赋从无全本文选所载止登晋宋以前英华所收未及宋元而后他如文粹文鉴所録既从畧而不详以迨赋钞赋苑诸书亦杂出而未备茍非广捜博采彚集成书则金声掷地谁传台岳之辞月幔通晖孰辨梁园之简【臣】只承
　　天语竭力搜罗或探选本之遗编或购一家之专集既珠聮而璧防亦条析而缕分葢赋之作也始推本于典坟继増华于风雅兰陵祭酒聿垂礼智之篇梦泽骚人爰有芷兰之咏西京东洛典丽兼雄北部南朝菁华竞艳唐传应制以格律为工宋惩绮靡遂清真是尚元明而降体制各殊然而家擅雕虫人能读霓源流不一巻帙孔繁于是按部考辞分题辨类上稽干度笼星辰雨露于毫端俯验坤舆聚都邑山川于纸上大之兵农礼乐动合王章小之服食舟车咸闗日用或兴怀民事开巻而如覩耕桑或缅想儒宗披文而恍谈名理虫鱼草木多识乃格物之资刀劒琴书防艺亦怡神之助以逮访道防仙之作谈空记幻之篇此望古而兴思彼懐人而忆事忧乐互异清艳各殊无不竭学士之经营殚词人之藻缋爰类从而区别分正集与外编绮制云蒸鸿篇霞蔚以至单辞剩句拾锦缕于寸丝断简余笺采吉光于片羽缉成槀本缮写进
　　呈既裁定于
　　宸复宠锡以
　　御序
　　璿玑璀璨俨三光之下临
　　辞义炜煌迈六经而首出溯感物造端之所自明用人取士之攸闗三千载之文河肇津梁于
　　帝造数百家之词叶仰披拂于
　　皇风自古无伦于今为盛【臣】识慙窥管学愧面墙网罗难致五车考索讵穷二酉南陔日永幸覩成书
　　北阙恩深忝逢盛事刋仍刻本既亥豕之相因校复凭心亦根银之滋惧抱残守缺袭误存疑捧帙徬徨开函悚惕伏愿
　　宸辉炳照
　　洪度渊涵
　　贲及班聮长使光腾奎璧
　　垂诸学校更当价重璠璵将见左陆名篇偕玉府珠林而并永渊云袐义与金匮石室而同贞矣谨编次正集一百四十巻外集二十巻逸句二巻补遗二十二巻目録二巻校刋告成【臣】元龙无任瞻
　　天仰
　　圣激切屏营之至谨奉
　　表随
　　进以
　　闻
　　康熙四十五年九月十二日经筵日讲官起居注詹事府詹事兼翰林院侍读学士加三级【臣】陈元龙谨上表

　　钦定四库全书
　　御定歴代赋彚总目
　　正集一百四十巻
　　天象九巻二百八十篇
　　嵗时四巻一百二十八篇
　　地理十七巻三百三十四篇
　　都邑十巻七十篇
　　治道六巻一百五十八篇
　　典礼六巻一百十篇
　　祯祥四巻八十篇
　　临幸一巻二十一篇
　　搜狩二巻二十一篇
　　文学四巻七十四篇
　　武功二巻六十四篇
　　性道四巻九十二篇
　　农桑二巻三十九篇
　　宫殿六巻一百四篇
　　室宇七巻一百五十四篇
　　器用四巻一百四十二篇
　　舟车一巻十六篇
　　音乐六巻一百六十一篇
　　玉帛三巻八十七篇
　　服饰一巻三十篇
　　饮食一巻四十二篇
　　书画二巻三十四篇
　　巧艺二巻五十二篇
　　仙释二巻四十四篇
　　览古六巻一百七篇
　　寓言二巻五十九篇
　　草木六巻一百四十篇
　　花果七巻一百五十一篇
　　鸟兽九巻二百三十三篇
　　鳞虫四巻一百十五篇
　　外集二十巻
　　言志六巻一百二篇
　　懐思二巻六十三篇
　　行旅二巻四十五篇
　　旷达三巻四十二篇
　　美丽二巻五十篇
　　讽喻一巻二十二篇
　　情感二巻三十三篇
　　人事二巻六十六篇
　　附逸句二巻一百七十七篇
　　补遗二十二巻
　　天象十二篇【附逸句三篇】
　　嵗时五篇【附逸句五篇】
　　地理三十六篇
　　都邑十三篇
　　治道八篇
　　典礼九篇【附逸句二篇】
　　祯祥八篇【附逸句二篇】
　　临幸二篇
　　文学五篇【附逸句一篇】
　　武功一篇
　　性道六篇
　　农桑二篇
　　宫殿五篇
　　室宇四十篇【附逸句一篇】
　　器用十篇【附逸句六篇】
　　舟车一篇
　　音乐六篇【附逸句五篇】
　　玉帛二篇
　　饮食七篇【附逸句一篇】
　　书画十二篇【附逸句一篇】
　　巧艺二篇【附逸句二篇】
　　仙释七篇【附逸句二篇】
　　览古二十三篇【附逸句一篇】
　　寓言三篇【附逸句一篇】
　　草木二十三篇【附逸句四篇】
　　花果二十三篇【附逸句四篇】
　　鸟兽二十篇【附逸句一篇】
　　鳞虫十二篇【附逸句五篇】
　　言志十篇
　　懐思六篇
　　行旅七篇
　　旷达十篇
　　美丽二篇【附逸句二篇】
　　讽谕七篇
　　情感三篇【附逸句一篇】
　　人事二十一篇
　　以上正外集补遗共一百八十四巻计赋四千一百六十一篇

　　钦定四库全书　　　　集部八
　　御定歴代赋彚目录上　　　　总集类
　　巻一　　天象
　　天地赋【晋成公绥】
　　乾坤为天地赋【唐陆肱】
　　天赋【唐刘允济　唐阙名】
　　碧落赋【唐翟楚贤】
　　天行健赋【唐阙名】
　　披雾见青天赋【唐王起】
　　链石补天赋【唐阙名】
　　天象赋【汉张衡】
　　观象赋【陈张铙】
　　管中窥天赋【唐张仲素　唐阙名】
　　三无私赋【唐范荣】
　　厯者天地之大纪赋【宋苏颂】
　　五六天地之中合赋【宋杨杰】
　　齐七政赋【宋周渭】
　　浑天赋【唐杨炯】
　　新浑仪赋【唐李光朝二首】
　　巻二　　天象
　　象赋【唐林琨】
　　厯象赋【宋汪应时】
　　大演虚其一赋【唐谢观】
　　光赋【唐甘子布】
　　气赋【唐张文　唐阙名】
　　空赋【唐阙名二首　唐郭适　唐张鸣鹤】
　　明赋【唐田沉】
　　日赋【唐王棒珪　唐李邕　唐李为】
　　庆云抱日赋【唐阙名二首】
　　寅賔出日赋【唐王储　唐独孤授　唐袁同直
　　唐周谓】
　　日浴咸池赋【唐栁喜】
　　黄云捧日赋【唐阙名二首】
　　日五色赋【唐李程　唐湛贲　唐崔护】
　　日抱戴赋【唐潘炎】
　　日载中赋【唐许尧佐　唐关构　唐阙名】
　　日中有王字赋【唐郑锡　唐乔琮】
　　王者宜日中赋【唐欧阳詹】
　　巻三　　天象
　　黄人守日赋【唐严维】
　　二黄人守日赋【唐滕迈　唐阙名】
　　太阳合朔不亏赋【唐杨发】
　　日中乌赋【唐康僚】
　　日月如合璧赋【唐韦展　唐鹿士开　唐贾餗】野人献日赋【唐欧阳玭】
　　羿射九日赋【唐周鍼】
　　琅琊台观日赋【唐熊曜】
　　海日照三神山赋【唐纥干俞】
　　登天坛山望海日初出赋【唐阙名二首　唐王起
　　唐蒋防】
　　海东洲磐陀石上观日赋【元吴莱】
　　冬日可爱赋【唐齐映　唐席防】
　　夏日可畏赋【唐贾嵩】
　　秋阳赋【宋苏轼】
　　秋日悬清光赋【明唐文献】
　　日升月恒赋【明姚希孟】
　　日重光赋【明冯有经　明黄辉】
　　日方升赋【明沈一贯　明李维桢　明徐显卿
　　明王家屏】
　　日蚀赋【明张鳯翼】
　　旸谷赋【元邵公任】
　　巻四　　天象
　　月赋【汉公孙乘　宋谢庄　宋汪莘　宋杨简
　　明冯时可】
　　月重轮赋【唐潘炎】
　　月晕赋【宋杨万里】
　　瑞云承月赋【明夏言】
　　初月赋【唐王泠然　唐郑遥】
　　新月赋【宋徐铉】
　　玉钩赋【唐张仲素　唐纥干俞】
　　月中桂树赋【唐赵蕃　唐杨贞】
　　姮娥奔月赋【唐蒋防】
　　秋月赋【唐欧阳詹】
　　破镜飞上天赋【唐李程】
　　月照寒泉赋【唐阙名】
　　瑶台月赋【唐王淮】
　　明月照髙楼赋【唐郑遥】
　　月临镜湖赋【唐陆贽】
　　新月误惊鱼赋【唐白行简】
　　涟漪濯明月赋【唐侯喜】
　　海上生明月赋【唐徐晦】
　　华月照方池赋【唐李濋】
　　月映清淮流赋【唐杨諌】
　　月明星稀赋【唐韦琮】
　　明月照积雪赋【唐阙名】
　　怨晓月赋【明夏完淳】
　　巻五　　天象
　　星赋【梁陆云公】
　　五星同色赋【唐张叔良　唐崔淙　唐姚逖
　　唐林益】
　　北斗赋【唐崔损】
　　众星拱北赋【唐李程二首】
　　众星环北极赋【唐赵蕃】
