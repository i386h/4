<!-- { "loadSidebar": true } -->
靡草知节换，含葩向新阳。不嫌三径深，为我生池塘。
亭午井灶闲，雀声响空仓。花落没屐齿，风动群木香。
归路云水外，天涯杳茫茫。独卷万里心，深入山鸟行。
芳景勿相迫，春愁未遽忘。                      
	               
《国学原典　集部　全唐诗(上)　卷二百四十七》    
　	        　         
   卷247_1  【雨后公超谷北原眺望寄高拾遗】独孤及
崖口雨足收，清光洗高天。虹蜺敛残霭，山水含碧鲜。
远空霞破露月轮，薄云片片成鱼鳞。五陵如荠渭如带，
目极千里关山春。朝来爽气未易说，画取花峰赠远人。
   卷247_2  【自东都还濠州，奉酬王八谏议见赠】独孤及                      
关西仕时俱稚容，彪彪之鬓始相逢。天地变化县城改，
独有故人交态在。不言会合迹未并，犹以岁寒心相待。
洛阳居守寄酂侯，君著貂冠参运筹。高阁连云骑省夜，
新文会友凉风秋。青袍白面昔携手，冉冉府趋君记否。
云分雨散十五年，始得一笑樽酒前。未遑少留骤远别，
况值旅雁鸣秋天。二华旧游如梦想，他时再会何由缘。
赖君赠我郢中曲，别后相思被管弦。              
   卷247_3  【官渡柳歌送李员外承恩往扬州觐省】独孤及                      
君不见官渡河两岸，三月杨柳枝。千条万条色，      
一一胜绿丝。花作铅粉絮，叶成翠羽帐。此时送远人，
怅望春水上。远客折杨柳，依依两含情。夹郎木兰舟，
送郎千里行。郎把紫泥书，东征觐庭闱。脱却貂襜褕，
新著五彩衣。双凤并两翅，将雏东南飞。五两得便风，
几日到扬州。莫贪扬州好，客行剩淹留。郎到官渡头，
春阑已应久。殷勤道远别，为谢大堤柳。攀条倘相忆，
五里一回首。明年柳枝黄，问郎还家否。          
   卷247_4  【东平蓬莱驿夜宴平卢杨判官醉后赠别姚太守置酒留宴】独孤及      
驿楼涨海壖，秋月寒城边。相见自不足，况逢主人贤。
夜清酒浓人如玉，一斗何啻直十千。木兰为樽金为杯，
江南急管卢女弦。齐童如花解郢曲，起舞激楚歌采莲。
固知别多相逢少，乐极哀至心婵娟。少留莫辞醉，    
前路方悠然。明日分飞倘相忆，只应遥望西南天。  
   卷247_5  【同岑郎中屯田韦员外花树歌】独孤及  
东风动地只花发，渭城桃李千树雪。芳菲可爱不可留，
武陵归客心欲绝。金华省郎惜佳辰，只持棣萼照青春。
君家自是成蹊处，况有庭花作主人。              
   卷247_6  【和李尚书画射虎图歌】独孤及        
饥虎呀呀立当路，万夫震恐百兽怒。彤弓金镞当者谁，
鸣鞭飞控流星驰。居然画中见真态，若务除恶不顾私。
时和年丰五兵已，白额未诛壮士耻。分铢远迩悬彀中，
不中不发思全功。舍矢如破石可裂，应弦尽敌山为空。
杀气满堂观者骇，飒若崖谷生长风。精微入神在毫末，
作缋造物可同功。方叔秉钺受命新，丹青起予气益振，
底绥静难巧可拟，嗟叹不足声成文。他时代天育万物，
亦以此道安斯民。    
   卷247_7  【和赠远】独孤及                    
忆得去年春风至，中庭桃李映琐窗。美人挟瑟对芳树，
玉颜亭亭与花双。今年新花如旧时，去年美人不在兹。
借问离居恨深浅，只应独有庭花知。              
   卷247_8  【和题藤架】独孤及                  
mH々叶成幄，璀璀花落架。花前离心苦，愁至无日夜。
人去藤花千里强，藤花无主为谁芳。相思历乱何由尽，
春日迢迢如线长。    
   卷247_9  【江上代书寄裴使君】独孤及          
何地离念剧，江皋风雪时。艰难伤远道，老大怯前期。
畴昔行藏计，只将力命推。能令书信数，犹足缓相思。
   卷247_10  【诣开悟禅师问心法次第寄韩郎中】独孤及                       
障深闻道晚，根钝出尘难。浊劫相从惯，迷途自谓安。
得知身垢妄，始喜额珠完。欲识真如理，君尝法味看。
   卷247_11  【登后湖（一作登凌湖亭）伤春怀京师故旧】独孤及               
昨日看摇落，惊秋方怨咨。几经开口笑，复及看花时。
世事空名束，生涯素发知。山山春草满，何处不相思。
   卷247_12  【暮春于山谷寺上方遇恩命加官赐服酬皇甫侍御见贺之作】独孤及   
天书到法堂，朽质被荣光。自笑无功德，殊恩谬激扬。
还登建礼署，犹忝会稽章。佳句惭相及，称仁岂易当。
   卷247_13  【答李滁州题庭前石竹花见寄】独孤及 
殷疑曙霞染，巧类匣刀裁。不怕南风热，能迎小暑开。
游蜂怜色好，思妇感年催。览赠添离恨，愁肠日几回。
   卷247_14  【得李滁州书以玉潭庄见托，因书春思，以诗代答】独孤及         
春物行将老，怀君意讵堪。朱颜因酒强，白发对花惭。
日日思琼树，书书话玉潭。同百口累，曷日办抽簪。
   卷247_15  【答李滁州忆玉潭新居见寄】独孤及   
从来招隐地，未有剖符人。山水能成癖，巢夷拟独亲。
猪肝无足累，马首敢辞勤。扫洒潭中月，他时望德邻。
   卷247_16  【将赴京答李纾赠别】独孤及         
胶漆常投分，荆蛮各倦游。帝乡今独往，沟水便分流。
甘作远行客，深惭不系舟。思君带将缓，岂直日三秋。
   卷247_17  【和张大夫秋日有怀呈院中诸公】独孤及 
至公无暇日，高阁闭秋天。肘印拘王事，篱花思长年。
绩成心不有，虑澹物犹牵。窃效泉鱼跃，因闻郢曲妍。
   卷247_18  【和大夫秋夜书情即事】独孤及       
上略当分阃，高情善闭关。忘机群动息，无战五兵闲。
铃阁风传漏，书窗月满山。方知秋兴作，非惜二毛斑。
   卷247_19  【送虢州王录事之任】独孤及         
谓子文章达，当年羽翼高。一经俄白首，三命尚青袍。
未遇须藏器，安卑莫告劳。盘根倘相值，试用发硎刀。
   卷247_20  【送长孙将军拜歙州之任】独孤及     
临难敢横行，遭时取盛名。五兵常典校，四十又专城。
浪逐楼船破，风从虎竹生。岛夷今可料，系颈有长缨。
   卷247_21  【送何员外使湖南】独孤及           
夙昔皆黄绶，差池复琐闱。上田无晚熟，逸翮果先飞。
前路舟休系，故山云不归。王程倘未复，莫遣鲤书稀。
   卷247_22  【送江陵全少卿赴府任】独孤及       
冢司方慎选，剧县得英髦。固是攀云渐，何嗟趋府劳。
楚山迎驿路，汉水涨秋涛。鶱翥方兹始，看君六翮高。
   卷247_23  【送虞秀才擢第归长沙】独孤及       
充赋名今遂，安亲事不违。甲科文比玉，归路锦为衣。
海运同鹍化，风帆若鸟飞。君到三径，松菊有光辉。
   卷247_24  【送阳翟张主簿之任】独孤及         
旧闻阳翟县，西接凤高山。作吏同山隐，知君处剧闲。
少年当效用，远道岂辞艰。迟子扬名后，方期彩服还。
   卷247_25  【送游员外赴淮西】独孤及           
多君有奇略，投笔佐元戎。已佩郎官印，兼乘御史骢。
使星随驿骑，归路有秋风。莫道无书札，他年怀袖空。
   卷247_26  【送马郑州】独孤及                 
使君朱两轓，春日整东辕。芳草成皋路，青山凉水源。
勉修循吏迹，以谢主人恩。当使仁风动，遥听舆颂喧。
   卷247_27  【送义乌韦明府】独孤及             
妙年能致身，陈力复安亲。不惮关山远，宁辞簿领勤。
过江云满路，到县海为邻。每叹违心赏，吴门正早春。
   卷247_28  【送陈王府张长史还京】独孤及       
论齿弟兄列，为邦前后差。十年方一见，此别复何嗟。
极目故关道，伤心南浦花。少时相忆处，招手望行车。
   卷247_29  【水西馆泛舟送王员外】独孤及       
单醪敢献酢，曲沼荷经过。泛览亲鱼鸟，夤缘涉芰荷。
剧谈增惠爱，美景借清和。明日汀洲草，依依奈别何。
   卷247_30  【李卿东池夜宴得池字】独孤及       
政成机不扰，心惬宴忘疲。去烛延高月，倾罍就小池。
舞盘回雪动，弦奏跃鱼随。自是山公兴，谁令下士知。
   卷247_31  【九月九日李苏州东楼宴】独孤及     
是菊花开日，当君乘兴秋。风前孟嘉帽，月下庾公楼。
酒解留征客，歌能破别愁。醉归无以赠，只奉万年酬。
   卷247_32  【萧文学山池宴集】独孤及           
檀栾千亩绿，知是辟疆园。远岫当庭户，诸花覆水源。
主人邀尽醉，林鸟助狂言。莫问愁多少，今皆付酒樽。
   卷247_33  【与韩侍御同寻李七舍人不遇，题壁留赠】独孤及                 
三径何寂寂，主人山上山。亭空檐月在，水落钓矶闲。
药院鸡犬静，酒垆苔藓班。君少机事，当待暮云还。
   卷247_34  【喜辱韩十四郎中书兼封近诗示代书题赠】独孤及                 
各牵于役间游遨，独坐相思正郁陶。长跪读书心暂缓，
短章投我曲何高。宦情缘木知非愿，王事敦人敢告劳。
所叹在官成远别，徒言岏水才容舠。              
   卷247_35  【早发龙沮馆舟中寄东海徐司仓郑司户】独孤及                   
沙禽相呼曙色分，渔浦鸣桹十里闻。正当秋风渡楚水，
况值远道伤离群。津头却望后湖岸，别处已隔东山云。
停舻目送北归翼，惜无瑶华持寄君。              
   卷247_36  【酬常郿县见赠】独孤及             
