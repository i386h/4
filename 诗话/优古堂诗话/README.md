<!-- { "loadSidebar": true } -->
优古堂诗话     宋 吴开

○诗可以观人古
吴献吴献可诲尝云：“丁谓诗有‘天门九重开，终当掉臂入’，王元之禹偁见之曰：‘入公门犹鞠躬如也，天门岂可掉臂入乎？此人必不忠。’後果如其言。”主
○二○二十八字媒知
“白“白藕作花风已秋，不堪残睡更回头。晚云带雨归飞急，去作西窗一夜愁。”此赵德麟细君王氏所作也。德麟既鳏居，因见此篇，遂与之为亲，余以为二十八字媒也。主
○野○野火烧不尽知
乐天乐天初举，名未振，以歌诗投顾况，况戏之曰：“长安物贵，居大不易。”及读至《原上草》云：“野火烧不尽，春风吹又生。”曰：“有句如此，居亦何难，老夫前言戏之耳。”主
○绝○绝句
仲至仲至王钦臣使这回，谒恭敏李公，席中赋诗云：“穷庐三月已淹留，白草黄云见即愁。满袖尘埃何处洗，李家池上海棠洲。”斋
○山○山谷取唐人诗主
唐硃唐硃昼《喜陈懿老至》诗云：“一别一千日，一日十二忆。苦心无闲时，今日见玉色。”乃知山谷“五更归梦三千里，一日思亲十二时”之句取此。古
○谢○谢惠含桃谢惠茶诗斋
韩致韩致光，昭宗时以翰林承旨谪岭表，道湖南，《谢人惠含桃》诗末章云：“金銮岁岁长宣赐，忍泪看天忆帝都。”自注云：“每岁初进之後，先宣赐学士。”韩子苍《谢人惠茶》云：“白发前朝旧史官，风垆煮茗暮江寒。苍龙不复从天下，拭泪看君小凤团。”自注云：“史官月赐龙团。”意虽本致光而语工。斋
○门○门雀屋乌宣室茂陵主
张天张天觉既相，谢表有云：“十年去国，门前之雀可罗；一日归朝，屋上之乌亦好。”徽宗亲题於所御扇。然丁晋公诗固尝云“屋可占乌曾贵仕，门堪罗雀称衰翁”矣。王元之黄州上任谢表云：“宣室鬼神之问，敢望生还；茂陵封禅之书，已期身後。”亦出於杜子美“竟无宣室召，徒有茂陵求”之语。前辈不以为嫌者，盖文势事情自须如此也。知
○相○相望落落如晨星古
《王《王直方诗话》谓东坡《送李公择》云：“有如长庚月，到晓不收明。”《赠参寥》云：“故人各在一天角，相望落落如晨星。”《任师中挽词》云：“相看半作星辰没，可怜太白与残月。”而苏黄门《送退翁守淮安》亦云：“我怀同门客，势若晓天星。”其後学者，尤多用此。以上皆王说。予按古乐府徐朝云：“两头纤纤月初生，半白半黑眼中睛。腷腷膊膊鸡初鸣，磊磊落落同曙星。”故刘梦得作《韦处厚集序》亦云：“古今相望，落落然如骑星辰。”乃知二苏所用，本古乐府，岂直方忘之耶？知
○猿○猿啼三声泪沾衣古
川峡川峡记行者歌曰：“巴东三峡猿鸣悲，猿啼三声泪沾衣。”故古乐府有“巫峡长，猿鸣三声泪沾衣”。陈萧诠《夜猿啼》诗断章云：“别有三声泪，沾裳竟不穷。”故子美诗：“听猿实下三声泪。”知
○身○身轻一鸟过古
欧阳欧阳文忠公《诗话》：陈公时得杜集，至《蔡都尉》“身轻一鸟”，下脱一字。数客补之，各云“疾”“落”“起”“下”，终莫能定。後得善本，乃是“过”字。其後东坡诗：“如观李杜飞鸟句，脱字欲补知无缘。”山谷诗：“百年青天过鸟翼。”东坡诗：“百年同过鸟。”皆从而效之也。予见张景阳诗云：“人生瀛海内，忽如鸟过目。”则知老杜盖取诸此。况杜又有《贶柳少府》诗：“余生如过鸟。”又云：“愁窥高鸟过。”景阳之诗，梁氏取以入《选》。杜《赠骥子》诗：“熟精《文选》理。”则其所取，亦自有本矣。如《赠韦左丞》诗，皆仿鲍明远《东武吟》：“主人且勿喧，贱子歌一言。”然古《咏香炉》诗：“且座且勿喧，愿歌一言。”斋
○牛○牛带寒鸦过别村主
张芝张芝叟诗：“夕阳牛背无人卧，带得寒鸦两两归。”与东坡所记苏叔党诗：“叶随流水归何处，牛带寒鸦过别村。”与张诗相类。古
○学○学诗如学仙时至骨自换斋
鲍慎鲍慎由《答潘见素》诗云：“学诗比登仙，金膏换凡骨。”盖用陈无己《答秦少章》“学诗如学仙，时至骨自换”之句。知
○水○水从楼前来中有美人泪古
晁元晁元忠《西归》诗：“安得龙山潮，驾回安河水。水从楼前来，中有美人泪。”山谷和答云：“热避恶木阴，渴辞盗泉水。曾回胜母车，不落抱玉泪。”晁氏《猛虎行》：“皦皦壮士意，人生高唐观，有情何能已。”韩子苍取其意，以代葛亚卿作诗云：“君住江滨起柂楼，妾居海角送潮头。潮中有妾相思泪，流到楼前更不流。”唐叔孙向有《经昭应温泉》诗云：“一道流泉绕御沟，先皇曾向此中游。虽然水是无情物，也到宫前咽不流。”子苍末句乃用孙语。主
○到○到海止十里过山应万重知
《青《青箱杂记》谓寇莱公少时有诗送人云：“到海止十里，过山应万重。”遂兆晚年之谶。予以为非是。盖莱公效于武陵诗耳。于《别故人》云：“过楚水千里，到秦山几重。”然国史莱公本传乃云：“准至雷州，吏以图经献，视其四至，去东南门至海岸十里。准恍然曰：‘吾少时有云：“到海祇十里，过山应万重。”岂偶然邪！’”所载与《青箱杂记》不同。古
○金○金鸭无烟却有香斋
秦少秦少章诗：“烛花渐暗人初睡，金鸭无烟却有香。”魏道辅诗：“博山烧沈水，烟烬气不灭。日暮白门前，杨花散成雪。”与少章诗意同。知
○友○友于古
洪驹洪驹父《诗话》谓：“世以兄弟为友于，子姓为贻厥，歇後语也。杜子美诗云：‘山鸟山花皆友于。’子美未能免俗何邪？”予以为不然。按《南史》刘湛“友于素笃”，《北史》李谧“事兄尽友于之诚”。故陶渊明诗云：“一欣侍温颜，再喜见友于。”子美盖有所本耳。子美《上太常张卿》诗亦云：“友于皆挺拔。”斋
○横○横陈主
荆公荆公诗：“日高青女尚横陈。”“潮回洲渚得横陈。”横陈二字，见《首楞严经》及宋玉《风赋》。前辈以用横陈始於荆公，非也。陆龟蒙《蔷薇》诗云：“倚墙当户自横陈，致得贫家似不贫。”沈约《梦见美人》诗云：“立望复横陈，忽觉非在侧。”见《玉台新咏》。主
○据○据槁梧知
荆公荆公诗：“各据槁梧同不寐，偶然闻雨落阶除。”唐李嘉祐诗：“据梧听好鸟，行药寄名花。”《庄子》：“据槁梧而暝。”斋
○崔○崔护诗主
唐独唐独孤及《和赠远》诗云：“忆得去年春风至，中庭桃李映琐窗。美人挟瑟对芳树，玉颜亭亭与花双。今年新花如旧时，去年美人不在兹。借问离居恨深浅，祇应独有庭花知。”此诗与崔护诗意无异。斋
○几○几度雨来成恶热 一番风过有新凉主
李太李太白诗云：“几度雨来成恶热，一番风过有新凉。”刘莘老子刘跂，字斯立，《龙山寺》诗亦云：“急雨欲来先暑气，凉风已过却秋声。”诗意虽同，然皆佳句。斋
○青○青裙白面初相识主
陈去陈去非《茶花》诗後两句云：“青裙白面初相识，十月茶花满路开。”盖用白乐天《江岸梨花》诗意：“梨花有思缘和叶，一树江头恼杀君。最似孀闺少年妇，白妆素面碧纱裙。”斋
○手○手滑主
苏子苏子由《龙川别志》：庆历中，劫盗张海将过高邮，知军姚仲约度不能御，论军中富民出金帛，市牛酒，使人迎劳，且厚遗之。海悦，迳去不为暴。富郑公议欲诛仲约，范文正公欲宥之，争於上前，仁宗从之。富公愠曰：“方今患法不举，而多方沮之，何以整众？”范公密告之曰：“祖宗以来，未尝轻杀臣下，此盛德事，奈何欲轻坏之！且吾与公在此，同僚之间，同心者有几？虽上意亦未知所定也。而轻导人主以诛戮臣下，他日手滑，虽吾辈亦未敢自保也。”富公终不以为然。及二公迹不安，范公出按陕西，富公出按河北，范公因自乞守边，富公自河北还，及国门，不许入，未测朝廷意，比夜徬徨不能寐，绕床叹曰：“范六丈圣人也。”予考《资治通鉴》，唐武宗赐刘宏逸薛季棱死，又遣使就潭州诛杨嗣复及李珏，杜悰奔马见李德裕曰：“天子少年，新即位，兹事不宜手滑。”德裕因与崔珙崔郸陈夷行三上奏，乃释之。乃知范公所言者，杨嗣复等公案耳。世有肆行胸臆者，多以纸上语为不足用，以今观之，是否盖可见矣。主
○睹○睹木兴叹知
魏文魏文帝《柳赋》：“在予年之二七，植斯柳乎中庭。始围雨而高尺，今连拱而九成。”桓温北伐，经金城，见为琅琊时种柳，皆已十围，慨然曰：“木犹如此，人何以堪！”乃知睹木而兴叹，代有之矣。按《广州人物志》载，苏颋年五岁，裴谈过其父，试诵庾信《枯树赋》，颋避“谈”字，易其韵曰：“昔年移柳，依依汉阴。今看摇落，凄怆江浔。树犹如此，人何以任。”文忠诗云：“人昔共游今孰在，树犹如此我何堪。”荆公诗：“道人从何来，问松我东冈。举手指屋脊，云今如许长。”刘斯立诗云：“麦垅漫漫宿藁黄，新苗寸寸未禁霜。手中马箠馀三尺，想见归时如许长。”意皆相沿以生也。知
○金○金谷楼危到地香古
前辈前辈称宋莒公赋《落花》诗，其警句有“汉皋珮冷临江失，金谷楼危到地香”之句，盖本於唐张泌《惜花》诗：“看多记得伤心事，金谷楼前委地时。”其弟景文公同赋云：“将飞更作回风舞，已落犹成半面妆。”亦本於李贺《残丝曲》云：“落花起作回风舞，榆荚相催不知数。”古
○春○春在先生杖屡中斋
《西《西清诗话》记周邦彦《祝寿》诗：“化行《禹贡》山川外，人在周公礼乐中。”予以为此乃模写东坡《刁景纯藏春坞》诗，“年抛造物甄陶外，春在先生杖屡中”是也。古
○小○小雨斑斑斋
文忠文忠公诗：“小雨斑斑作燕泥。”东坡诗：“小雨斑斑未作泥。”山谷诗：“润花小雨斑斑。”知
○一○一意两用古
乐天乐天：“自从苦学空门法，销尽平生种种心。惟有诗魔降未得，每逢风月一闲吟。”又云：“人各有一癖，我癖在章句。万缘皆已销，此病独未去。”此意凡两用也。太白：“举杯邀明月，对影成三人。”又云：“独酌劝孤影。”此意亦两用也。然太白本取渊明“挥杯劝孤影”之句。古
○蜀○蜀葵诗斋
刘禹刘禹锡《嘉话》载陈标《蜀葵》诗：“能共牡丹争几许，得人憎处只缘多。”《杂俎》载：贞元中，牡丹已多，柳浑善言：“近来无奈牡丹何，数十千钱买一窠。今朝始得分明见，也共戎葵较几多。”二诗意相似。古
○屋○屋檐斜入一枝低斋
唐张唐张谓诗：“樱桃解结垂檐子，杨柳能低入户枝。”乃悟林和靖《梅》诗“屋檐斜入一枝低”之句所本。知
○秋○秋云暑无权古
