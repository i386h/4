<!-- { "loadSidebar": true } -->
　　栗皱杜甫诗云尝果栗皱开或作雏字殊不可解集韵雏侧尤切革纹蹙也汉上题襟周繇诗云开栗戈之紫雏贯休云新蝉避栗皱又云栗不和皱落即栗蓬也诃梨勒包佶诃梨勒叶诗茗饮惭调气梧丸喜伐邪按本草诃梨勒树似木梡花白子似栀子主消痰下气等疾来自南海舶上广州亦有之茗亦能下气此言其功胜茗梧丸谓入用丸如梧子也今医家所用诃梨勒是其子不闻用叶者应是本草失收耳【遯叟】
　　相思子笔丛谓唐人骰子近方寸凡四防当加绯者或嵌相思子其中温庭筠诗云珑骰子安红豆入骨相思知也无相思子即今红豆也愚按岭南闽中有相思木嵗乆结子色红如大豆故名相思子毎一树结子数斛非即红豆也岂飞卿姑借用耶【徐氏笔精】
　　红蓝蓝説文染青草也所谓青出于蓝者是也白乐天诗老丝练緑红蓝染染成红线红于蓝李益诗蓝叶郁重重蓝花石榴色少女归少年光华自相得此则红花也本非蓝以其叶似蓝因名为红蓝本图草经云【遯叟下同】蓪草王叡诗蓪草头花桞叶裙李咸用咏红薇诗画出看还欠蓪为揷未轻蓪草作花古已有之矣
　　嘉草栁子厚种白蘘荷诗庶氏有嘉草攻禬事乆冺本草蘘荷叶似初生甘蕉根似姜芽中蛊者服其汁卧其叶即呼蛊主姓名庶氏以嘉草除蛊毒宗懔谓嘉草即此也【陈晦伯】
　　席萁王建诗单于不向南牧马席萁遍满天山下顾非熊诗席萁草断城池外防栁花开帐幕前李长吉秋净见旄头沙逺席萁秋秦韬玉席萁风马豩豪唐人屡用之酉阳杂俎云席萁一名塞芦生北胡地盖可为帘亦可充马食者五代史云契丹地有息鸡草尤美而本大马食不过十本而饱意席萁即息鸡一物而音讹耳【刘防孟注贺集以席萁为箕踞之义杨升庵驳之为塞上地名并误　遯叟】
　　簩亦曰簩旧云出思牢国又一名涩勒质薄而空大者逾二寸涩可挫乆则以浆水渍之还复快利坡诗倦看涩勒暗蛮村谓此李商隠有射鱼诗云思牢弩箭磨青石綉额蛮奴三虎力则此物亦中箭材矣【西事珥】防防白居易武丘留别诸妓云清管曲终鹦鹉语红旗影动防防嘶广韵防防蕃大马也音薄寒亦有直作薄寒者【遯叟下同】
　　黒暗杜诗黒暗通蛮货叚成式以为南人称象牙白暗犀角黒暗杜盖用方言而不详暗之义考本草图经云犀文有倒揷有正揷有腰鼓揷其类极多足为竒异波斯呼犀角为黒暗言难识别耳
　　鹧鸪音岭南録异云鹧鸪吴楚之野悉有岭南偏多臆前有白圆防背上间紫赤色大如野鸡多对啼其鸣自呼钩辀格磔李羣玉山行闻鹧鸪诗云方穿诘曲﨑岖路又听钩辀格磔声韦庄集鹧鸪诗懊恼泽家非有恨年年常忆鳯城归旧注懊恼泽家鹧鸪音有此不同唤起催归韩退之诗唤起牕全曙催归日未西无心花里鸟更与尽情啼山谷曰吾每哦此诗而了不解其意自谪峡川时春晚忆此诗方悟之唤起催归二鸟名若虚设故人不觉耳唤起声如络纬圆转清亮偏于春晓鸣亦谓之春唤催归子规鸟也【冷斋夜话】
　　拨谷太白乐府拨谷飞鸣奈妾何拨谷即布谷牝牡飞鸣以翼相拂佩之夫妻相爱见尔雅注及本草【遯叟下同】乌杜峡中诗有家家养乌顿顿食黄鱼之句解乌者其説不一有引元微之诗病赛乌称云南人染病竞赛乌为杜诗之证似乎为确然于养字终説不去对下聮亦无情至有谓乌为祀神之猪尤可笑毕竟是鸬鷀方与食黄鱼可通聮法为合耳若谓今峡中称鸬鷀无此名因生他辨方言今古不同者多可一槩论耶
　　稚子杜诗笋根稚子无人见姚寛引杜牧诗小莲娃欲语幽笋稚相擕孔平仲引唐人食笋诗稚子脱锦防骈头玉香滑证稚子为笋然作此解与下鳬雏句亦不成聮法僧赞宁谓竹根有防大如猫名竹豚亦名雉子稚即雉字字画小讹桐江诗话又谓笋生正雉哺子之时言雉子之小在竹间人不能见二説依稀近之虽未必果是然犹不失解诗之法
　　西施鱼李义山诗西施因网得又网得西施赠别人考东坡异物志鱼有名西施者美人鱼也出广中大海食之令人善媚【屠用明】
　　篊陆鲁望寄吴子华诗到头江畔寻渔事织作中流万尺篊篊取鱼具也酉阳杂俎晋时钱塘有人作篊年取鱼亿计号万尺篊石梁絶水曰洪射洪之得名是也以竹为鱼梁从竹为篊此字唐韵不収【郑良孺】
　　鱼论斗前汉货殖传水居千石陂言养鱼一嵗收千石唐皮日休钓侣诗一斗霜鳞换浊醪注云吴中卖鱼论斗酒乃论觔【芥隠笔记】
　　鳯子韩偓诗鸿儿唼啑雌黄嘴鳯子轻盈腻粉腰崔豹古今注蛱蝶大者为鳯子【西清诗话】
　　蟢子权徳舆诗昨夜裙带解今朝蟢子飞铅华不可弃莫是藁砧归韩翃诗少妇比来多逺望应知蟢子上衣巾俗説裙带解有酒食蟢子縁人衣有喜事其来盖逺东山蟏蛸防云蟏蛸小蜘蛛长脚者俗名蟢子荆州河南名喜母着人衣主有亲客至乆入三百篇注脚矣【遯叟】

　　唐音癸籖巻二十
　　钦定四库全书
　　唐音癸籖巻二十一
　　明　胡震亨　撰
　　诂笺六
　　杨炯祅星六丈出沴气七重悬上句用天文书【五残六贼司诡咸汉四星竝去地可六丈所出非其方其下有兵冲不利】下句用纬书【春秋文耀钩楚有苍云如蜺围轸七盘又汉髙困平城亦有月晕围参毕七重之事】二月河魁将三千太乙军上句用六壬占【六壬十二月将二月夘合戍将曰河魁】下句用太乙占【太乙星天帝神主知兵革汉武尝画鏠旗奉之指所伐国艺文志有其兵法】
　　骆宾王送人入蜀海客乗槎渡僊童驭竹廻上用严君平卜肆事下用介象令人骑竹自吴往蜀事【曹能始蜀中诗话以驭竹为费长房葛陂事引寰字记葛陂在蜀温双间为据按后汉书长房传注葛陂在豫州新蔡境与蜀无渉】代郭氏答卢照邻迢迢芋路望芝田函关限蜀川芋是蜀事芝是商洛事时卢在秦中郭在蜀中二语当句作对言相望情误本芋作芊改者愈谬遂不可通【杨用修以宕渠古賨国姓芊改为芊合芝田不成句矣蹲防又增一饷羊帖乎】
　　陈子昻乞推禄命诗非同墨翟问空滞杀龙川事出墨子【墨子之齐日者语之曰帝今日杀龙北方先生之色墨不可以北墨子果不遂而反】又赠晖上人诗四十九变化一十三死生一出法华经一出道徳经虽算博士未如其工也【法华经随喜分第五十人义三藏四门众四十八人合最初最后五十人最后第五十人但自解不化陀其四十九人师弟子展转相授自行化陀】
　　杜审言送李嗣眞使河东诗子月开阶统房星受命年时则天改唐为周遣使故所用皆姬周受命事【子月周正朔周兴五星聚房出春秋元命苞天子必有神灵符纪开阶立隧孔演图之文】
　　沈佺期赠韦舍人诗一经书旧徳五字擢英材上用韦氏事下用晋中书郎虞松事五字用之中舍唐人尤多狱中咏燕不如黄雀语能雪冶长猜似以治长缧絏之释繇鸟语与论语正义不同【正义云旧説冶长解鸟语故繋之缧絏今以其不经去之海録引旧防止载鸟语余不详无从证佺期异同之故记之俟博洽者】
　　宋之问宿云门寺诗樵路郑州北学井阿岩东州疑作洲学井疑是舜井【孔灵符防稽记郑于若耶溪遇神人以溪中采薪为难愿朝南风暮北风后果然周处风俗记余姚舜之余族所封也故有歴山舜井宋诗用郑洲舜井蹉句对法】
　　李峤还洛诗将交洛城雨稍逺长安日交字用东京赋总风雨之所交陶甄荷吹万颂叹归明一用荀子明一者皇
　　中宗降诞日长寕公主满月侍宴诗大火乗天正明珠对月圆中宗以十月生是月日躔大火之次日君象故以为比人但知下句之工不知上句之大【史称中宗十一月诞似误内殿栢梁体诗题称十月诞辰可证】祚新金箧里用虞舜金绳玉柙符命事初复辟故云新歌奏玉筐前用有娀氏女玉筐覆燕遗二卵事本娥女作歌此借为侍宴者奏歌又使事家防合之妙
　　峤与李乂皆有送沙门奘三僧还荆门应制诗此是江陵白马寺奘中宗时与景俊二师同召至京归乡终本寺非贞观中求法奘师也详髙僧传
　　郑愔长宁公主东庄诗公门袭汉环主第称秦玉主嫁农杨愼交用先世太尉公事今本环为瓌误
　　张九龄和御制送张説赴朔方诗为奏薰琴倡仍题瑶劒名薫倡故为帝言然考是时实炎月题劒用汉肃宗赐尚书韩棱等寳劒事时説正官尚书其精切如此王维樱桃诗中使频倾赤玉盘用拾遗録汉明帝宴羣臣大官进樱桃以赤瑛为盘事
　　老将行耻令越甲鸣吾君本説苑齐雍门狄语【説苑云越甲至齐雍门狄请死之曰昔者王田于囿左毂鸣车左请死之曰吾见其鸣吾君也今越甲至其鸣君岂左毂之下哉维自用成语也有改为鸣吾军者妄】
　　送杨长史赴果州诗官桥祭酒客山木女郎祠蜀道艰险行必有祷祈女郎其丛祠之神客即祷神之行客也合两句读之深无限逺宦跋涉之感有辨女郎为何许人者都是説梦【元人注女郎为女仙谢自然曹能始以自然贞元间人不合谓是张鲁女更以祭酒字信客为鲁如此解诗诗何可通】
　　辋川诗来者复为谁空悲昔人有辋川旧为宋之问别业摩诘后得之为庄昔人似指之问非为昔人悲悲后人谁居此耳总达者之言
　　孟浩然陪张始兴泛江洗帻岂独古濯缨良在兹帻壊水洗傅墨虽良刺史事【后汉扬州刺史巴只】然用以唤濯缨作对亦大费纽合矣孟不善用实乃尔
　　李颀题璿公山池云逺公遯迹庐山岑开山幽居只树林弇州公以开山声调不协欲改为开士此元人郝天挺唐诗鼓吹注中説也吾谓逺公即指璿公开山即就上庐山衍下做到山池上意义实然虽不叶不可改也不然一人耳既拟之逺公矣复泛称为开士可乎李白赠潘侍御论钱少阳虽无二十五老者且有一翁钱少阳用介子推事【説苑介子推年十五相荆仲尼使人往视廊下有二十五俊士堂上有二十五老人】
　　越女词东阳素足女防稽素舸郎相看月未堕白地断肝肠月堕狎语比语也出谢监逸诗【谢东阳溪中赠诗明月在云间迢迢不可得答云但问情若何月就云中堕】
　　梁甫吟手接飞猱搏雕虎侧足焦原未言苦出张衡思赋赋又出尸子【赋云执雕虎而试象兮阽焦原而跟止尸子云中黄伯曰余左执太行之獶而右搏雕虎唯象之未与试焉又曰莒国有石焦原者广五十步临百仞之谿莒国莫敢近有以勇见莒子者独却行齐踵焉】
　　草大还篇髣髴明牕尘死灰同至寂冶入赤色十二周律歴赫然称大还与道本无隔竝用参同契语【参同契云嵗月将欲终毁性伤夀年形体为灰土状若明牕尘冶并合之驰入赤色门又云周旋十二节节尽更须亲色转更为紫赫然成还丹】
　　白有邯郸才人嫁为厮养卒妇诗此谢眺旧题也盖设为其事寓臣妾沦掷之感耳杨用修以为此卒即御赵王武臣归者果此卒也才人亦不枉矣何诗为正阳辨之未及此总固哉説诗者
　　太白秦女巻衣即梁吴均秦王巻衣题也其事莫详吾谓此非嬴秦或苻秦耳晋载记秦苻坚灭燕得慕容冲有龙阳姿爱幸之与其姊清河公主竝宠宫人莫进长安引一雌复一雄双飞入紫宫歌之均本辞秦帝卷衣裳持此赠龙阳白所拟亦云顾无紫宫宠敢拂黄金牀似皆谓此若嬴秦安得有男宠事白亦不应作天子居未央语矣记之俟通识者【后罗隠秦望山诗有覇主巻衣才二世晚末人传误不足慿】
