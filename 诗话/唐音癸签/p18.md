<!-- { "loadSidebar": true } -->
　　东夷四　髙丽乐【起自后魏得其乐唐仍隋列于十部伎乐器十七色工十八人紫罗帽饰以鸟羽长袖双双并立而舞歌曲有芝栖舞曲有歌芝栖武后时尚余二十五曲贞元末止存一曲】　百济乐【贞观中灭其国尽得其乐中宗时工人亡散开元中岐王范复奏置之歌曲入般涉调】　新罗乐【贞观中尝遣使献女乐】　日本乐【大中七年献】　南蛮三　扶南乐【隋有其乐器以天竺乐转写之王维有扶南曲】　南诏乐【贞元中南诏异牟寻因西川押云南八国使韦臯献夷中歌曲臯因之以作奉圣乐详前各朝乐内】　骠国乐【贞元中骠国王雍羌因南诏重译献其国乐其国与天竺相近故乐多演释氏经论之词曲十有二一曰佛印骠云没防弥国人及天竺歌以事王也二曰讃娑罗花骠云陇莽第国人以花为衣服能净其身也三曰白鸽骠云答都美其飞止遂情也四曰白鹤游骠云苏谩底哩谓翔则摩空行则徐歩也五曰鬬羊胜骠云来乃昔有人见二羊鬪海岸彊则见弱者入山时人谓之来乃来乃者胜势也六曰龙首独琴骠云弥思弥此一弦而五音备象王一徳以畜万邦也七曰禅定骠云掣览诗谓离俗寂静也七曲唱舞皆律应黄钟商八曰甘蔗王骠云遏思畧谓佛敎民如蔗之甘皆恱其味也九曰孔雀王骠云桃台谓毛采光华也十曰野鵞骠云　　谓飞止必双徒侣毕防也十一曰宴乐骠云聪纲摩谓时康宴防嘉也十二曰涤烦亦曰笙舞骠云扈那谓时涤烦暋以此适情也五曲律应黄钟两均一黄钟商伊越调一林钟商小植调初奏乐有赞者一人先导乐意其舞容随曲用人或二或六或四或八至十两两相对为赴节之状有类中国柘枝舞焉　玉海国史志有骠国乐颂一巻今亡】西戎七　髙昌乐【乐器十二色舞人白袄赤带红抹额贞观中伐其国尽得其乐列于十部伎】　兹乐【起自吕光破兹因得其声流传至隋有西国兹齐朝兹土兹三部唐仍隋列十部伎乐器十五色工二十人其歌曲有善善摩尼解曲有婆伽儿舞曲有小天又有疎勒盐】　疎勒乐【自后魏通西域得其乐唐仍隋列十部伎乐器十色工十二人歌曲有兀利死让乐舞曲有逺服解曲有盐曲曲调有昔昔盐一台盐　洪适曰昔昔盐羽调曲怪録载蘧蒢三娘工唱阿鹊盐又有突厥盐黄帝盐白鸽盐神雀盐疎勒满座盐归国盐唐诗媚赖吴娘唱是盐更奏新声刮骨盐然则歌诗谓之盐者亦如吟行曲引之类尔】　康国乐【起自周代得其乐唐仍隋列十部伎乐器四色工七人歌曲有戢殿农正舞曲有贺兰鉢鼻始末奚波地农慧鉢鼻始前拔地慧地等四曲其舞急转如风俗谓之胡旋】　安国乐【后魏通西域得之唐列十部伎乐器十色工十二人歌曲有附萨单时舞曲有末奚解曲有居和祗】天竺乐【起自张重华据凉州日贡乐后国子为沙门来游又传其方音乐器九色工十二人唐仍】
　　【隋列十部伎隋书云歌曲有沙石彊舞曲有朝天曲陈氏乐书云曲调有普光佛曲弥勒佛曲日光明佛曲大威徳佛曲如来藏佛曲药师琉璃光佛曲无威感德佛曲兹佛曲并入婆陀调释迦牟尼佛曲宝花步佛曲观法防佛曲帝释幢佛曲妙花佛曲无光意佛曲阿弥陀佛曲烧香佛曲十地佛曲并入乞食调大妙至极曲解曲并入越调摩尼佛曲入双调苏密七俱陀佛曲日光腾佛曲入商调邪勒佛曲入徴调观音佛曲永宁佛曲文徳佛曲婆罗树佛曲入羽调迁星佛曲入般涉调提梵入移风调】　西京乐【起符氏之末吕光沮渠防逊等据有凉州变兹声为之号为秦汉伎盖凉人所传中国旧乐襍以郑卫之声也其乐器声调并出自西域唐仍隋列十部伎乐器十九种工二十七人其歌曲有杨泽新声神白马永世乐解曲有万世丰舞曲有于寘佛曲】　北狄乐【北狄之乐本马上乐自汉以来总归鼓吹部后魏乐府始有北歌周隋世与西凉乐襍奏至唐存者五十三章名目可解者六章慕容可汗吐谷浑部落稽钜鹿公主白净王太子企喻也其不可解者咸多可汗之辞金吾所掌有大角此即后魏世所谓簸逻回者是也其曲亦多可汗之辞北方之俗皆呼主为可汗也开元中歌工长孙元忠自其祖贞观中受业侯将军贵昌世习北歌声调相授虽译者不能通知其辞义】
　　周官鞮鞻氏掌四夷之乐与其声歌祭祀及燕飨作之门外美徳广之所及也自南北分裂音乐雅俗不分西北降至周隋管弦襍曲多用西凉唐兴仍而不改开元之末则更有甚焉今采唐太常所夷乐附于诸乐曲之后以俟正乐者考焉
　　乐署
　　太常寺其属有协律郎【掌和六律六吕】其署曰太乐署【掌教乐人调合钟律】曰鼓吹署【掌鼓吹】梨园院【掌俗乐在太常寺内西北】
　　内敎坊【掌俗乐武徳末置】云韶府【武后改称】左右敎坊　宜春北院【并明皇増置　上精晓音律以太常不应典杂伎更置左右敎坊命中官为之使敎新声防乐倡优之伎又选坐部子弟三百敎于梨园号皇帝梨园弟子院因改名别敎院宫女数百亦为梨园弟子居宜春北院梨园法部更置小部音声三十余人其云韶敎坊妓女称宫人宜春妓女称内人声色尤殊文宗朝复改云韶院为仙韶院云】









　　唐音癸签巻十四
　　钦定四库全书
　　唐音癸签巻十五
　　明　胡震亨　撰
　　乐通四
　　总论
　　徃代之诗乐征其文观之其兴衰可见也乐之所感微则占于音章则见于词微于音者圣人察之章于词者贤人畏之【沈亚之】
　　诗讫于周离骚讫于楚自后诗之流为赋颂铭赞文诔箴诗行咏吟题怨叹章篇操引谣讴歌曲词调名二十有四皆诗人六义之余也繇操而下八名皆起于郊祭军宾吉凶苦乐之际在音声者因声以度调审调以节唱句度短长之数声韵平上之差莫不繇之准度而又别其在琴瑟者为操引采民甿者为讴谣备曲度者总得谓之歌曲词调斯皆繇乐以定词非选词以配乐也繇诗而下九名皆属事而作虽题号不同悉谓之为诗后之审乐者徃徃采取其词度为歌曲盖选词以配乐非繇乐以定词也【元稹】
　　古之论乐者一曰古雅乐二曰俗部乐三曰胡部乐古雅乐更秦乱而废汉世惟采荆楚燕代之讴稍协律吕以合八音之调不复古矣晋宋六代以降南朝之乐多用吴音北国之乐仅袭夷调及隋平江左魏三祖清商等乐存者什四世谓为华夏正声盖俗乐也时沛国公郑译复因兹人白苏祗婆善胡琵琶而翻七调遂以制乐唐人因而用之以定律吕繇是观之汉世徒以俗乐定雅乐隋氏以来则复悉以胡乐定雅乐唐至宗始以法曲与胡部合奏夷音夷舞进之堂上而雅乐之工以坐立伎部不堪者充之过为简贱至此宜乎正声沦亡古乐之不可复矣【吴莱　马端临云隋唐燕乐西戎之乐居大半郑夹漈以为音未有不自西出此固一说愚则以为自晋氏南迁之后刘石乱华如符氏出于氐姚氏出于羌皆西戎也亦既奄有中原而以议礼制度自诡及张氏据河右独能得华夏之旧音继以吕光秃发沮渠之属又皆西戎也盖华夏之乐流入于西戎西戎之乐混入于华夏自此始矣隋既混一合南北之乐而为七部伎所谓清商三调者本中华之乐晋室播迁而入于凉州张氏亡而入于秦姚氏亡而入于江南陈亡而复入北其转折如此则其初固本不尽出西戎也要不可不辨】
　　近时乐家多为新声其音谱传移类以新竒相胜故古曲多不存顷见一敎坊老工言惟大曲不敢增损徃徃犹是唐本而弦索乐家守之尤严言凉州者谓之防索取其音节繁雄言六么者谓之转关取其声词闲婉元微之诗云凉州大篇最豪嘈録要散序名茏撚防索转关岂所谓豪嘈茏撚者耶唐起乐皆以丝声竹声以之合乐乐家所谓细抹将来者是也故王建宫词云琵琶先抹緑腰头小管丁宁侧调悠近世以管色起乐而犹存独抹之语盖诵袭弗悟尔【蔡寛夫诗话】
　　词曲
　　古乐府者诗之旁行也词曲者古乐府之末造也倚声制词起于唐之季世【困学纪闻】
　　古乐府诗四言五言有一定之句难以入歌中间必添和声然后可歌如妃呼豨伊何那之类是也唐初歌曲多用五七言絶句律诗亦间有采者想亦有賸字賸句于其间方成腔调其后即以所賸者作为实字填入曲中歌之不复别用和声则其法愈密而其体不能不入于柔靡矣此填词所繇兴也宋沈括考究所始以为始于王涯又谓前此贞元元和间为之者巳多云【遯叟朱子云古乐府只是诗中间却添许多泛声后来人怕失了那泛声逐一声添个实字遂成长短句今曲子便是　荆公云古之歌者皆先有词后有声故曰歌永言声依永如今先撰腔子后填词却是永依声也】
　　世所盛行宋元词曲咸以昉于唐末然实陈隋始之盖齐梁月露之体矜华角丽固巳兆端至陈隋二主并富才情俱湎声色所为长短歌行率宋人词中语也炀之春江玉树等篇尤近至望江南诸阕唐宋元人沿袭至今词体滥觞实始斯际自文皇以鸿裁硕藻拨六朝余习而力反之子昂太白相望竝兴逮少陵氏作出经入史刬絶淫靡有唐三百年之诗遂屹然羽翼商周驱驾汉魏借令非数君子砥柱其间则花间草堂将踵接于武德开元之世讵宋元而后显哉盖六朝五代一也障其澜而上则诗盛而为唐袭其流而下则词盛而为宋余因是知陈李少陵厥功于秇苑甚伟而欧阳王苏黄秦诸君子弗能弗为三叹而致惜也【胡应麟庄岳委谭】
　　诗至于唐而格备亦至于唐而体穷故宋人不得不变而之词元人不得不变而之曲【胡应麟诗薮　王元美云三百篇亡而后有骚赋骚赋难入乐而后有古乐府古乐府不入俗而后以唐絶句为乐府絶句少宛转而后有词词不快北耳而后有北曲北曲不谐南耳而后有南曲】
　　律调
　　凡乐每调皆具七声而乐家惟取其起调毕曲之律以名之盖以起调之字之声为主中间逗遛曲折虽行乎均内七声末复归于本律谓以六声赞助以成其调其实一声也【朱晦庵】
　　拍
　　曲之有拍盖以为乐节也牛僧孺尝字之为乐句大为韩公所赏明皇尝遣黄幡绰造拍板谱于纸上画两耳以进云但有耳无定节奏也【遯叟】
　　叠
　　旧传阳关三叠然今歌者每句再叠而巳通一首言之又是四叠皆非是或每语三唱以应三叠之说则丛然无复节奏尝得古本阳闗其声宛转凄断不类向之所闻每句皆再唱而第一句不叠乐天诗云相逢且莫推辞醉听唱阳闗第四声注第四声劝君更尽一杯酒以此騐之若第一句叠则此句为第五声今为第四声则第一句不叠审矣【东坡】
　　遍
　　曲有大遍有小遍元稹诗逡巡大遍凉州彻所谓大遍者有序引歌防嗺哨催攧衮破行中腔踏歌之类凡数十解有数叠者裁截用之则谓之摘遍今人大曲皆是裁用悉非大遍也【梦溪笔谈】
　　破
　　唐人以曲遍中繁声为入破陈氏乐书以为曲终者非也如水调歌凡十一叠第六叠为入破当是曲半调入急促破其悠长者为繁碎故名破耳起于天宝间有此名卒兆安史乱家国破五行志以为非祥兆然竟不可革云【遯叟】
　　犯
　　乐府诸曲自古不用犯声以为不顺也唐自天后末年劒气入浑脱始为犯声之始劒气宫调浑脱角调以臣犯君故为犯声明皇时乐人孙处秀善吹笛好作犯声时人以为新意而効之因有犯调五行之声所司为正所欹为旁所针为偏所下为侧故正宫之调正犯黄钟宫旁犯越调偏犯中吕宫侧犯越角之类【陈旸】
　　解
