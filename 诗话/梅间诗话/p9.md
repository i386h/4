<!-- { "loadSidebar": true } -->
　　贼退，徐春知其妻掠在近城茜塘民家，以银赎归，知吾女已死，云是晚贼欲乱之，吾女极口诟骂曰：“尔辈贼也，我是见任官女，何得无礼！”遂毙于毒手。
　　寓翁留忠斋闻之，亦高其节。
　　后捕得行凶者，郡守董瓒置之极典，一郡称快。
　　余尝有诗悼之曰：“视死如归不受污，今无彤管为伊书。
　　仓皇父子终天诀，菱角塘边孔氏居。”每一思之，涕泗交下。
　　括苍冯公岭延袤数十里，其高插天。
　　山之颠有半山庵，乃往来驻足之地，壁间留题甚多。
　　东亩曹西士豳布衣时经过，题两绝于壁云：“平芜十里绿迢迢，水宿山行好耐劳。
　　最是愁人最奇崛，冯公之浙江涛。”“村南村北梧桐树，山后山前白菜花。
　　莫向杜鹃啼处宿，楚乡寒食客思家。”后□□出藩入从，仕路通显，庵僧模字锓板，揭之楣间。
　　灵隐寺前冷泉亭在飞来峰下，景趣幽绝，古今留题不一，东坡《呈唐林夫》一篇，固已度越众作。
　　近丹岩林稹一绝云：“一泓清可沁诗脾，冷暖年来只自知。
　　流出西湖载歌舞，回头不似在山时。”颇为人所称诵。
　　续有临川陈藏一题于后云：“岩里空寒玉有声，亭前渊静镜生明。
　　从他流入香尘去，不碍源头彻底清。”亦有意味。
　　天台刘澜，字养源，号江村，以诗游江湖，后村西涧二公尝跋其吟稿。
　　集中有《桐江晓泊》诗云：“风萧萧，水瑟瑟，淡烟空涝冠朝日。
　　滩头枯木如画出，鸲鹆飞来添一笔。”又《登昭亭》一联云：“东风半绿官圩草，西日遥红别岸山。”皆警策可喜。
　　前史谓祢衡附孔融，慢曹操，操以其才名不欲杀，送刘表。
　　后复慢表，表不能容，以江夏太守黄祖性急，送衡与之。
　　为祖所杀。
　　《后村诗话》云：“顷见余子寿云：谢希孟为某总饷所恶，假手留钥张定叟劾去之。
　　谢希孟作诗云：‘上有皇天下后土，此身不患无归所。
　　凭谁说与清河公，何苦为人作黄祖？’”后村谓祖为曹刘驱使，已可笑，又有一种人为祖驱使，益可笑也。
　　近时鄱阳赵嘉宾子充，余同年进士也。
　　初筮为淮西某县簿领，因事忤江东赵漕，漕亦嗾江阃黄万石劾之。
　　是万石又为人作黄祖矣。

　　苏湖常三州大湖，湖中有洞庭山，遽指此为岳之洞庭湖，可乎？李太白《庐山岗瀑布》诗有“疑是银河落九天”句，东坡尝称美之。
　　又观太白“海风吹不断，江月照还空”一联，磊落清壮，语简意足，优于绝句，真古今绝唱也。
　　然非历览此景，不足以见此诗之妙。
　　“隋堤柳，岁久年深尽衰朽。
　　风飘飘兮雨萧萧，三株两株汴河口。
　　老枝病叶愁杀人，曾经大业年中春。
　　萧墙祸生人事变，晏驾不得归秦中。
　　土坟数尺何处葬？吴公台下多愁风。
　　二百年来汴河路，莎草和烟朝复暮。
　　后王何以鉴前王，请看隋堤亡国树。”此白乐天《隋堤柳》诗也，感物怀古，可为后世鉴戒。
　　宋开禧丁柳，权臣韩胄诛死，刘淮叔通《咏韩家府》诗云：“宝莲山下韩家府，郁郁沉沉深几许。
　　主人飞头去和虏，绿户玄墙锁风雨。
　　九世卿家一朝覆，太师之诛魏公辱。
　　后人不信有前车，突兀眼前看此屋。”末意与乐天诗相似，章泉赵昌父甚称赏之。
　　韩退之《石鼎联句诗序》云：“元和七年十二月四日，衡山岗道士轩辕弥明自衡山来，旧与刘师服进士衡湘中相识，将过太白，知师服在京，夜抵其居宿。
　　有校书郎侯喜，新有能诗声，夜与刘说诗，弥明在基侧，貌极丑，白须黑面，长颈而高结，喉中又作楚语。”《唐子四文录》云：“东坡隔句对云：‘著意寻弥明，长颈高结喉。
　　无心逐定远，燕颔飞虎头。’或云‘结’字古‘髻’字。
　　按《东汉马廖传》：‘长安语云：“城中好高结。”’而退之序是‘长颈高结，喉中又作楚语’。”余谓如此点句方是。
　　近世刘后村《老道士》诗云：“老于蒙叟仍黄馘，配以弥明亦结喉。”此又因坡诗而承袭其误也。
　　潘阆字逍遥，钱塘人。
　　今武学前有潘阆巷，即其所居之里。
　　巷内三将军庙，有阆祠堂。
　　阆工唐风，归自富春，有“渔浦风波恶，钱塘灯火微”之句，人多称之。
　　为秦王记室参军，王坐罪，捕阆急，阆自髡其发，易缁衣出南薰门。
　　后太宗意渐解，再入京，敕受四门助教。
　　阆以老懒不任朝谒为辞，自封还敕命时文法犹疏简若此。
　　未几论者谓阆终秦党，语多怨望，遂编置信上，勺道旁石井泉，题诗柱上云：“炎炎畏日树将焚，却怅都无一点云。
　　强跨蹇驴来得到，皆疑渴杀老参军。”犹称记室旧衔，亦可谓忠于所事矣。
　　苏黄门见之，以为有前辈气味，不在石曼卿苏子美下。
　　沈存中笔谈载潘阆有诗名，与钱易许洞为友。
　　钱许皆一时名士，阆之取友，又可想见。
　　近世陆放翁《老学庵笔记》亦称其“夜凉疑有雨，院静似无僧”之句。
　　嘉定间，杭守建先贤祠于西湖，欲祀阆于列，有风不宜者，遂黜阆。
　　事见叶靖逸《四朝闻见录》。
　　林如靖诗好为的对，虽人名亦取其字虚实色类相偶，如“伶伦近日无侯白，奴仆当时有卫青”之类，人多称其工。
　　然侯白本非伶伦，以秀才入官，隋文帝尝令于秘书省修国史，但好为滑稽，《启颜录》亦称其机单辨敏捷。
　　杨素与牛宏退朝，白谓素曰：“日之夕矣。”素大笑曰：“以我为‘牛羊下来’耶。”其诙谐皆此类。
　　《隋唐书》亦有侯白《笑林》十卷，世为优者多益之，故和靖以为伶伦，误也。
　　绝句括尽题意方佳。
　　清献赵公《八咏楼》诗云：“侯诗价满东吴，《八咏》篇章意思殊。
　　闻说当时清瘦甚，不知还为苦吟无？”又《绣川湖》诗云：“东南山岗水闻之久，未省人曾说义乌。
　　万顷波涛惊客眼，始知中有绣川湖。”二诗括尽题意，得绝句体。
　　华阴员资深《三莲诗话》云：“或传富郑公奉使辽国，虏使者云：‘早登鸡子之峰，危如累卵。’答曰：‘夜宿丈人之馆，安若泰山岗。’又曰：‘酒如线，因针乃见。’富答曰：‘饼如月，遇食则缺。’《诗话》系录本，员乃南渡前人。
　　辛巳岁，偶于朋友处见之，所载富公之诗皆杰特不凡，因笔于此。
　　晁文元《法藏研讨会金》载诗一联云：“两轮日月搬兴废，一合乾坤夹是非。”达者之言也，不言何人作。
　　余观张世南《宦游纪闻》，知为蜀人焦夫子。
　　“搬”字元作“磨”字。
　　焦，宋初人，忘其名，以博学教导后进，故世以夫子称之。
　　陈亚，维扬人，仕至太常少卿。
　　性好谐谑，尝蓍《药名》诗行于世。
　　幼孤，育于舅家。
　　舅姓李，为医工，人呼为“衙推”。
　　亚登第，人皆贺其舅。
　　亚有诗云：“张公吃酒李公醉，自古人言信有之。
　　陈亚今年新及第，满城人贺李衙推。”金陵半山岗寺乃荆公旧宅，屋后有谢公墩，下临深沟，上有古木，余尝与漕幕诸公同游。
　　荆公旧有诗云：“我名公字偶相同，我屋公墩在眼中。
　　公来墩属我，不应墩姓尚随公。”他人欲{隐木}括此意，非累数十方言不可，而公二十八字尽之，真得束广就狭体。
　　荆公诗云：“萧萧搏黍声中日，漠漠春Θ影外天。”搏黍，黄鹂也。
　　《诗疏》云：“黍方熟时，鸣于桑间。”舂Θ，鹭也。
　　《尔雅》云：“取鹭之行步”云。
　　冰崖萧立之秋日绝句云：“野店聊为一枕谋，五更归梦入乡愁。
　　溪流清浅舂Θ晓，篱落荒凉络纬秋。”咏二物而寓耕织意，亦一格。
　　荆公行青苗、免役等法，引用一等小人，天下受其害，卒召六十年后靖康之祸。
　　洪平斋有诗云：“君臣一德盛熙宁，厌故趋新用《六经》。
　　但怪画图来郑侠，何斯春天议出唐。
　　掌中大地山河舞，舌底中原草木腥。
　　养就祸胎身始去，依然锺阜向人青。”按国史，侠尝从安石学，乃安石所荐，皆以新法不便攻之。
　　此诗乃五十六字史论。
　　近时李石山振龙题荆公定林庵一联云：“谁令此地成南渡？所谓伊人在此山。”亦可传。
　　荆公手种松在定林庵前，高标挺然，上侵霄汉。
　　南丰曾景建诗云：“汇进群奸卒召戎，萌芽增减自熙丰。
　　当时手植留遗爱，只有岩前十八公。”此亦诛心之论。
　　西塘先生郑侠，字介夫，神话福州福清人。
　　父监江宁府税时，先生就清凉寺读书，不交人事，惟正旦至日一归省亲。
　　时荆公以舍人居忧，闻而奇之。
　　有杨骥者，自鄱阳来学于荆公，公使依先生学。
　　一夕大雪，先生读书过夜半，寒甚，呼骥起饮。
　　酒酣登楼，观雪赋诗，气宇浩然。
　　诗云：“浓雪暴寒斋，寒斋岂怕哉！漏随书卷尽，春逐酒瓶开。
　　一酌招孔孟，再斟留赐回。
　　醺酣入诗句，同上玉楼台。”他日骥谒荆公，语次诵先生诗，公叹赏曰：“真好学者。”累诵其“漏随书卷尽，春逐酒瓶开”之句。
　　先生将应举，因贽所业谒荆公，公益称奖。
　　既而登进士甲科，年二十四释褐，授将仕郎，试秘书省校书郎，调光州法曹。
　　熙宁间，监安上门，时天久不雨，河北陕西饥民者皆流入京城，而京城外饥民尤多。
　　公画而为图，且上书曰：“臣谨按安上门逐日所见绘成一图，百不及一。
　　但经圣眼，亦可流涕，况于千万里之外哉！”历方言大旱及青苗、免役等事。
　　上出侠图及疏示辅臣，问安石曰：“识侠否？”安石曰：“尝从臣学。”固乞避位。
　　侠未几下台狱，窜汀州，又改英州，由是直声闻天下。
　　后年逾八十，以寿终于家。
　　观其妙年咏雪之作，其志趣已不凡。
　　待制周孟阳，海陵人。
　　少游径山，赋诗有“地高多与风云会，天近常为日月邻”之句，人以为遭遇英宗符。
　　临川何尚书异少时登高峰坛，有“天近风转清，地高日难晚”之句。
　　林黄中侍郎见之，知其异日必贵且寿。
　　余圩下年前之杭，常登吴山岗，见一第宅桃符云：“地高春易盛，天近泽常多。”亦以“地高”对“天近”，仿前人句法也。
　　晁文元《耄智余书》云：“新鲜脍一箸，清醇酒一杯。
　　晋室惟张翰，当时得意来。”陈灿山琰题二陆祠云：“尘暗香残二陆祠，可怜词藻妙当时。
　　联镳入洛成何事，一段凄凉鹤不知。”合二诗而观，则张陆祸福之几，在知与不知耳。
