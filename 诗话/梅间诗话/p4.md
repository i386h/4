<!-- { "loadSidebar": true } -->
　　过云直欲上天门，首为苍生讼风伯。
　　天公傥信臣言怜世间，开阳阖阴不作难，便驱飞廉囚下酆都狱，急使飞雪作水流潺潺，东方出日还照翟，坐令和气生人寰。”又为律诗三十韵，有“山岳遭埋没，乾坤蓍蔽蒙。
　　已成堆积势，还费扫除功”之句，皆有深意。
　　被收之日，视死如归，则东之志操，在此诗见之矣。
　　曾茶山《访戴》云：“小艇相从本不期，剡中雪月并明时。
　　不因兴尽回船去，那得山阴一段奇。”来子仪亦有诗云：“四山岗摇玉且光浮，一舸玻凝不流。
　　若使过门先见了，千年风致一时休。”子仪这祖茶山岗之意。
　　近时大山萧山则诗云：“访戴何如莫访休，清谈生忌晋风流。
　　渡江一楫无人画，多重王家剡雪舟。”运意高妙，真能发前人之未发。
　　沈作字明远，吴兴人，守约丞相之侄，自号寓山。
　　登绍兴进士第。
　　尝为江右漕属，作《哀扇工》诗，掇怒洪帅魏道弼，捃深文劾之，坐夺三官。
　　其后从人使虏，南涧韩无咎遗之诗曰：“但如王粲赋《从军》，莫为姬咏《团扇》。”有旨哉！洪有士子与寓山岗往来相款洽，一日清晨来访，寓山犹在寝，遂径造书室，翻箧中约，诗稿在焉，由是达魏之听。
　　陈直斋《吴兴氏族志》云：“《哀扇工》诗，骂而非讽，非言之者罪也。”其诗不传。
　　王公衮吉老，会稽山阴人。
　　绍兴甲戌登进士第。
　　仕至左司郎中。
　　盗劫其母墓，狱成，盗不死，吉老手杀之，诣州自言。
　　兄定量子请纳所居官，以赎其罪。
　　时梅溪王公十朋为签幕，赋诗以美之云：“臣子大节孝与忠，父母仇雠天下同。
　　贤哉会稽王孝子，感慨有古烈士风。
　　松楸一夕盗破冢，亲获鼠辈闻之公。
　　有司守法贷其命，孝子衔恨无终穷。
　　谁谓书生胆如许，貌若羸中甚武。
　　手斩凶人提髑髅，请死伸冤诣公府。
　　君不见齐襄内行世所羞，《春秋》贤之缘复雠。
　　又不见胥鞭尸报父怨，太史为之作佳传。
　　君今枕戈志已伸，更须移孝为忠臣。
　　他年当作傅介子，誓斩楼兰雪国耻。”诗纪其实也。
　　定量子名佐，以南省高选奉廷对魁天下。
　　绍兴间，因不附秦桧而斥。
　　淳熙中，平潭寇有功，天子嘉之，官至八座。
　　吉老风节亦如是。
　　其王氏之二难欤？

●卷中-5绍兴末，曾茶山卜居于越，，得禹迹寺东偏空舍十许间居之，手种竹盈庭，日读书赋诗其中。
　　公平生清约，不营尺寸之产，所至寓僧舍，萧然不蔽风雨。
　　公诗有曰：“手自栽培千个竹，身常枕藉一床书。”盖寓居时所赋也。
　　公年虽高，吟咏犹不辍。
　　莆田赵仲白读公诗集，有诗云：“茶山八十二癯仙，千首新诗手自编。
　　吟到瘴烟因避寇，贵登从橐只栖禅。
　　新于月出初三夜，淡比汤煎第一泉。
　　咄咄逼人门弟子，剑南已见祖灯传。”盖山阴陆务观实从公学诗，陆有《剑南集》行于世，故末及之。
　　陆放翁名游，字务观。
　　“观”字系去声。
　　或云其母梦秦少游至而寤，遂生放翁，因以其字命名，而名为字。
　　《后村诗话》载史相力荐放翁，赐第，其去国自是台评，王景文乃云：“直翁未了平生事，不了山阴陆务观。”放翁见诗，笑云：“我字务观乃去声，如何作平声押了。”近时方蒙仲有《奉题刘后村文稿》数首，内一绝云：“昔闻秦七与黄九，后有幼安与务观。”“观”字亦作平声。
　　相后村见之，亦发一笑。
　　放翁《送仲高兄宫学秩满赴行在》诗云：“兄去游东阁，才堪直北扉。
　　莫忧持橐晚，姑记乞身归。
　　道谊无今古，功名有是非。
　　临分出苦语，不敢计从违。”其兄不悦。
　　后放翁入朝，仲高亦用此诗磅行，只改“兄”作“弟”字。
　　“临分出苦语”之句，见东坡诗。
　　放翁《老学庵笔记》载：“《孙策传》：‘张津尝著绛帕头。’帕头者，巾帻之类，犹今方言幞头也。
　　韩文公云‘以红帕首’，己为失之。
　　东坡云：‘绛帕蒙头读道书。’增一‘蒙’字，其误尤甚。”按《江表传》：“孙策欲斩道士于吉，诸将劝之。
　　策曰：’昔南阳张津为交州刺史，舍前圣典训，废汉家法律，尝蓍绛帕蒙头，鼓琴烧香，读邪俗道书，云以助化，卒为南夷所杀。
　　此甚无益，诸君但未悟耳。’”放翁以东坡增一“蒙”字为误，特未详览《江表传》耳。
　　赵元镇丞相《雨夜不寐》诗云：“西风吹雨夜潇潇，冷烬残香共寂寥。
　　要作秋江篷底睡，正宜窗外有芭蕉。”欧阳寓庵诗云：“篷窗卧听潇潇雨，却似蕉窗夜半声。”一蕉窗如在舟中，一舟中如在蕉窗，诗家意思无尽藏，特因所感而发耳。
　　芜湖梦日亭即王敦梦日环其城，晋明帝微服往观之地也。
　　余四十年前，尝于亲友处见一碑刻本诗云：“楼船犀甲下荆州，蜂目将军住碧油。
　　虎帐觉来惊日堕，龙媒嘶去逐星流。
　　奸萌问鼎终何在，计落遗鞭始可羞。
　　幽草乱花荒故垒，无人能作晋春秋。”诗律高古，惟忘其名氏云。
　　昔有题虎丘真娘墓诗云：“虎丘山下冢累累，举目松楸尽可悲。
　　何事世人偏重色，真娘墓上独留诗。”吕成公《登八咏楼有感》云：“仲舒旧事无人记，家令风流一世倾。
　　天下何曾识真吏，古来几许尚虚名。”吕自注云：“王仲舒守婺，有异政。”萧冰崖《琵琶亭》诗云：“鲁男子事无人记，此地琵琶更结亭。
　　独倚阑干成一笑，晚风低雁著寒汀。”三诗皆有意味。
　　叶石林居吴下，一日出阊门，至小寺中，见壁间有题诗一绝云：”黄叶西陂水漫流，{遽}风急滞扁舟。
　　夕阳螟色来千里，人语鸡声共一邱。”意极喜，不书名氏。
　　问寺僧，云：“吴县寇主簿国宝所作，今官满去矣。”归而问之吴下士夫，云：“寇从陈无己学。”盖与余同年榜下，未尝往来。
　　此《石林诗话》所载也。
　　余考之《登科记》，石林乃何昌言榜登科，寇乃元符三年李釜榜下。
　　石林谓与之同年，何耶？永嘉潘柽，字德久，号转庵。
　　水心先生序其诗集，言德久十五六，诗律已就，永嘉言诗，皆本德久。
　　读书评文，得人深处。
　　举进士不中第，用父赏，授右职，为阁门舍人。
　　《题钓台》一联云：“但得诸公依日月，不妨老子卧林丘。”为人传诵。
　　尝从使节出疆，有北征往来所赋《上龟山寺》一首云：“菜花开处认遗基，荒屋残僧未忍离。
　　寺付丙丁应有数，岸分南北最堪悲。
　　金铃塔上如相语，铁佛风前亦敛眉。
　　野匠不知行客意，竞磨浓墨打顽碑。”或未喻“金铃塔上如相语”之句，余按《晋书佛图澄传》，澄能听铃音以知吉凶，往投石勒。
　　及刘曜攻洛阳，勒将杀之，其群下咸谏以为不可。
　　勒以访澄，澄曰：“相轮铃音云：‘秀支替戾冈，仆谷句攵秃当。’此羯语也。
　　‘秀支’军也，‘替戾冈’出也，‘仆谷’刘曜胡位也，‘句攵秃当’捉也，此言军出当捉得曜。”勒遂擒曜。
　　德久用此事，不无深意。
　　王沂公《梅》诗有“雪中未问调羹事，只向百花头上开”之句，识者知其必为宰相状元。
　　梁郑公克家未第时，为潮州揭阳宰馆客，寓县治东斋。
　　斋前有梅一株，忽于九月中盛开，岭外梅蓍花固早于江浙间，然必至冬方有之，邑人殊以为异。
　　时绍兴二十八年也。
　　邑士多赋诗，往往皆谄令君。
　　梁公亦赋一篇云：“老炙枯残九月霜，论证将先暖入东堂？不因造物于人厚，肯放南枝特地香。
　　九鼎燮调端有待，百花羞涩敢言芳。
　　看来冰玉辉相映，好取龙吟播乐章。”语意不凡，与沂公所作颇相类。
　　明年还泉州，中解试首选。
　　又明年廷对魁天下。
　　孝宗朝拜相。
　　沈持要枢，吾乡鄣南人。
　　官至太子詹事。
　　孝宗朝以论事不合，谪筠州，数年后放还田里。
　　持要生日，乡曲亲戚及邑官多有献诗词为寿者，独邑尉潘君方一诗最蒙称奖。
　　诗云：“昔年单骑上筠州，觅得双蛾伴远游。
　　去日但知供夜直，归时犹未识春愁。
　　禅人尚有香囊恨，道士犹怀炭妇羞。
　　铁石心肠长寿药，不风流处却风流。”盖持要贬谪上道时，鬻双鬟以偕往，归日遣之还家，仍处女也。
　　潘尉用此事甚切。
　　宋太祖命诸将征江南，大将曹彬与诸将约，城破之日，誓不妄杀一人，载在史册，可考也。
　　尝观曾景建《金陵百咏乐官山诗序》云：“南唐初下时，诸将置酒，乐人大恸，杀之瘗此山，因得名。”诗云：“城破辕门宴赏频，伶伦执乐泪沾巾。
　　骈头就戮缘家国，愧死南归结绶人。”以山名诗意观之，岂果不妄杀耶？平园周益公在翰苑时，天台徐渊子似道投诗云：“翰林帐下钦羊羔，客子骑驴渡灞桥。
　　莫似灵鳌笑浮蚁，戴山负粟各逍遥。”后渊子仕亦至翰林直院。
　　诗人嘲风咏月，不过以文章自娱戏耳。
　　杨廷秀《檄风伯》诗云：“峭壁呀呀虎擘口，恶滩汹汹雷出吼。
　　溯流更著打头风，如撑铁船上牛斗。
　　风伯劝汝一杯酒，何须恶剧惊诗叟。
　　端能为我霁威否？岸柳掉头荻摇手。”乡人雪巢林宪景思，绍淳间前辈，后居天台。
　　少从侍郎徐敦立度游，立得句法于魏昌世衍，实后工公嫡派也。
　　梁溪尤公延之序其诗，言：“景思喜哦，初不锻炼，而落笔立就，浑然天成，无一语蹈袭。
　　如‘柔橹晚潮上，寒灯深树中’，‘汲水延晚花，推窗数新竹’，‘中夜鹅鹜喧，谁家海船上’，唐人之精于诗者不是过。
　　‘杨公廷秀亦云：“景思之诗似唐人。”尤杨二公少所许可，其论景思诗，如出一口，非溢美也。
　　近世三衢郑景龙编《宋百家诗续选》，谓景思诗高处不止似唐人，且摘出“群花飞尽杨花飞，杨花飞尽无可飞”，“天空霜无影”等句，谓其超出诗人准绳之外，亦非虚语。
　　绍兴辛巳之冬，金主亮倾国入寇，如林之族，充塞淮甸。
　　尉子桥之战，大将王权先遁，统领姚兴独以所部四百骑当虏六十万，自辰至午，凡十载，毙数百人。
　　虏相谓曰：“使更数人如此，吾曹何可当？”权不遣一卒援，部将戴皋亦玩视不救，兴竟没于阵。
　　朝廷悯其忠，厚加恤典，谥以忠毅，立庙淮甸，迄今血食橘园。
　　林宋伟力叟题四绝于庙，其一云：“赤心许国自平时，见敌捐躯更不疑。
