<!-- { "loadSidebar": true } -->
　　陈圣俞令举，嘉禾人。
　　庆历中，登进士乙科。
　　嘉四年，中制科，宰越之山阴。
　　秩满当召试馆地朝廷行青苗法，上书力诋时政，谪监南康军酒税。
　　到官，与刘太傅凝之日跨双犊，以穷康庐泉石之胜。
　　见于诗歌云：“我骑牛，君莫笑，人间万事从吾好。
　　千金市骨骏马来，乘肥大跃须年少。
　　蒲为鞭，草为辔，瀑布山岗前松径里。
　　看山岗听水要行迟，轻策缓驱尘不起。
　　布袍葛带乌接，山家装束不时宜。
　　匏树注酒就君饮，皂囊贮书当角垂。
　　我吟狂，醉欲倒，同醉同吟白云老。
　　此老不可天下人，一住庐山岗三十春。
　　声如洪钟目如电，七十神光射人面。
　　上牛下牛不要扶，合与山岗中作画图，汴州马上顾何如？春泥没腹仍溅帽，夜半归来人亦。
　　天真丧乱百忧集，衣食毛发归妻孥。
　　争如来骑牛，水光山岗色俱悠悠。”此歌世争传之。
　　后遇赦还乡，绝意仕进。
　　元丰中卒，葬于吾乡南门外之苏湾，距城仅三里许，过者必式焉。
　　苏东坡作《定风波》词，自序云：“余昔与张子野刘孝叔李公择陈令举杨公素会于吴兴时，子野作《六客词》，卒章云：‘尽道贤人聚吴分，试问也应傍有老人星。’后十五年，再适吴兴，而五人者皆已亡。”坡赋《后六客词》，又有“十五年来真一梦，何事长庚对月独凄凉”之句，盖惜之也。
　　坡祭令举文云：“一奋而不顾，遂至于诉。
　　一斥而不复返，遂至于死。”其哀穷悼屈，又可想见。
　　李元膺《秋晚早行》诗云：“务侵驼褐晓寒轻，星斗阑干野外明。
　　寂寞小桥和梦过，豆田深处草虫鸣。”近世雪窗张武子亦有《早行》诗云：“千山万山星斗落，一声两声钟磬清。
　　路入小桥和梦过，豆花深处草虫鸣。”末二句仅易三字，岂暗合耶？否则不无蹈袭之失。
　　蔡宽夫为太学博士，和人“治”字韵诗云：“先生万古名何用，博士三十冗不治。”见《王直方诗话云》。
　　近时方乌山岗《蒙仲吟稿》中亦有此联。
　　李长吉集中有《染线上春机美人梳头歌》，婉丽精切，自成一家机轴。
　　近世襄邑许介之集中，亦有《染丝上春机美人对镜歌》，颇得长吉体制。
　　《染丝上春机》云：“锦江之水来蜀西，女红染丝上春机。
　　可怜欲织未织时，思君意绪如乱丝。
　　乱丝尚可理，妾愁渺无际。
　　寒窗轧轧千万梭，断魂随梭暗来去。
　　荡子醉花月，妾辜鸾镜妆。
　　寒蛩只解趣机杼，争奈情如刀剑伤。
　　织成《回文》诗，寄与白玉郎。
　　愿郎勿弃置，上有双鸳鸯。
　　觑蓍双鸳鸯，忍教孤妾守空房？”《美人对镜歌》云：“天上雄鸡啼一声，人间万鸡相应鸣。
　　美人红酣尚未醒，锁掣金匙鹦鹉惊。
　　鹦鹉从来巧方言语，声聒锦帏残梦起。
　　猛揎罗袖窝绿云，步逼妆台趁梳洗。
　　玉奁脱覆光烁人，洞房环曲惊晓春。
　　不是清空月飞入，如何中有娥身？轩辕百炼今湮灭，扬州青铜却奇绝。
　　人非照镜镜照人，镜亦分明为人说。
　　媸妍一镜固两般，狐妇怀奸心胆寒。
　　闺中少女色庄丽，眉颊不妨终日看。”羊叔子镇襄阳，尝与人事邹湛登岘山，慨然有湮没无闻之叹，岘山因是以传。
　　吾乡亦有岘山，在南门外，距城三里而近。
　　上有李之洼樽，下有古刹一区。
　　乙亥冬，经兵火不存。
　　东坡为守时，尝登此山岗，诗云：“苕水如汉水，鳞鳞鸭头青。
　　吴兴胜襄阳，万瓦浮青冥。
　　我非羊叔子，愧此岘山岗亭。
　　悲伤意则同，岁月如流星。
　　湛辈何足道，当以德自铭。”此山岗经东坡品题，亦因之而重。
　　吾乡地濒具区，故郡以湖名。
　　叶水心为赵守希苍作《胜赏楼记》，有“四水会于溪，镜波蓝浪”等语，然直斋为吴守子明记重建碧澜堂，亦云：“镜波蓝浪，万顷空阔”。
　　以是观之，则水晶宫之称非浪得也。
　　环城数十里，弥望皆菰蒲芰荷。
　　城中月河莲花庄一带亦然。
　　余赏爱杨廷秀《过川大溪》诗数语，形容最佳。
　　诗云：“菰蒲际天青无连，只堪莲荡不堪田。
　　中有一溪元不远，摺作三百六十湾。
　　正如绿锦衣地上，玉龙盘屈于其间。”味此诗，则之胜概大略可见。
　　蜀僧居简号北间，《忆》诗云：“梦忆湖州旧，楼台画不如。
　　舟从城里地过，人在水中居。
　　闭户防惊鹭，开窗便钓鱼。
　　鱼沉犹有雁，不寄一行书。”前数句方言城景物，他乡所无也。
　　贾收字耘老，之隐君子也，居城南。
　　东坡作守时，屡过之，题诗画竹于壁间。
　　耘老有诗集行于世。
　　其家临流扃水，阁为浮晖，沈蔚会宗赋《天仙子》词咏其景，首句云“景物因人成胜概”是也。
　　其后屋屡易主。
　　南渡后，胡仔仲任卜居城南，与其故址相近，赋一绝载其事云：“三间小阁贾耘老，一首佳词沈蔚宗。
　　无限当时好风月，如今尽属绩溪翁。”仲任乃待制，号三山老人，贯本歙之绩溪，后家居于苕。
　　仲任蓍《丛话》，行于世，自号苕溪渔隐。
　　又绘《渔隐图》，赋诗其上。
　　其居今亦不存。
　　余景定壬戌冬，得数椽于城南慈感渡侧，询之故老，云距贾公旧址不远，因作五言八句云：“卜居求静处，喜傍碧溪湾。
　　隔岩高低柳，当轩远近山。
　　天开图画久，人共水云闲。
　　闻说贾耘老，旧曾居此间。”乡人多有和者。
　　东坡过皇恐滩，有“山忆喜欢劳远梦，滩名皇恐泣孤臣”之句。
　　蜀中有喜欢山，坡公借此以对。
　　胡澹庵南迁，行临皋道中，抵买愁村诗：“北望长思闻喜县，南来怕入买愁村。”（汉武元鼎六年幸缑氏，至左邑桐乡，闻南越破，以为闻喜县。
　　）杨廷秀《过瘦牛岭》诗云：“平生岂愿乘肥马，临老须教过瘦牛。”二公效坡体，对俱的。
　　余尝冬夜宿缙云打铁山岗，有“钦羔肯羡销金帐，问驿姑投打铁山”之句。
　　又泊奔牛闸，亦有一联云：“浮家小泊奔牛堰，远信因思回雁峰。”仿诸老格也。
　　澹庵胡公以攻和议谪新州，守臣张棣党附秦桧，告公尝赋词云“欲驾巾车归去，有豺狼当辙”，语言不逊，再谪吉阳军。
　　余观公集中有《次罗长卿韵怀亲》诗云：“天乎自是非我孝，世间岂有人无亲。
　　索居谁念卜子夏，不死日饮抛青春。
　　少年忽作老翁老，故乡何似新州新。
　　安得君来同夜话，寒炉自拨红麒麟。”味诗起句，亦含讽意，不但赋词也。
　　澹庵在谪所，因读《离骚》，浩然有江湖之思，作《潇湘夜雨图》以寄兴，自题一绝云：“一片潇湘落笔端，骚人千古带愁看。
　　不堪秋著枫林港，雨阔烟深夜钓寒。”时绍兴丁卯七夕也。
　　后一百三十五年辛巳，此画归之苕溪赵子昂，余得一观，诗与画俱清丽可爱，结字亦端劲。
　　世但见其诗文，而不知其尤长于墨戏，可谓“澹庵三绝”。
　　山谷元丰间宰吉之太和，秩满，有《晚登快阁》诗云：“痴儿了却公家事，快阁东西倚晚晴。
　　落木千山岗天远大，澄江一道月分明。
　　朱弦已为佳人绝，青眼聊因美酒横。
　　万里归船弄长笛，此心吾与白鸥盟。”此阁一经品题，名重天下，前后和者无虑数百篇，罕有杰出者。
　　近世文溪李公昴英一绝云：“赋诗江阁凭阑日，伸足城楼濯雨时。
　　逆顺境殊同一快，先生学力岂专诗。”命意造语俱切。
　　文溪自注云：“山谷谪居宜州城楼，得热疾，病中以檐溜濯足，连称‘快哉’，未几仙去。”赵德行《宾退录》云：“州县率南面，然‘南面’二字，人臣不得用也。
　　惟山岗谷《送徐隐父宰余干》诗云：‘地方百里身南面’，岂别有所本欤？”余谓《论语》：“子曰：‘雍也可使南面。’”则此二字，人臣亦通用。
　　山谷《别杨明叔》诗云：“皮毛剥落尽，惟有真实在。”用药山答石头禅师语，但易“肤”为“毛”耳。
　　戴式之《小楼登览》诗云：“皮毛剥落一真在，年纪侵寻百事非。”上句亦用药山语。
　　唐人诗云：“蛇蝎性灵生便毒，惠兰根异死犹香。”《诗人玉屑》许此一联为爱憎格。
　　余观戴式之《京都怀徐渊子直院》诗一联云：“菊花到死犹堪惜，秋叶虽红不耐看。”亦此体也。
　　“梅花丈人行，柳色少年时。”戴式之诗也。
　　上句用唐子西《二月见梅》诗，云：“今已是丈人行，肯与年少争春风。”下句用《南史》：“此柳风流可爱，似张绪少年时。”用事亦一的对。
　　隋史《宇文化及传》“校尉令孤行达”，注：“令，离呈反，姓也，毕万之后。”《国语》“晋大夫令孤文子”，令孤为复姓，“令”系平声。
　　戴式之《思归》诗云：“未有人供令狐米，欲从鬼借尉迟钱。”是以“令”为去声矣。
　　夺胎换骨之法，诗家有之，须善融化，则不见蹈袭之迹。
　　陆鲁望诗云：“溪山岗自是清凉国，松竹合封萧洒侯。”戴式之《赠叶竹山》诗云：“山中便是清凉国，门下合封萧洒侯。”王性之诗云：“云气与山岗为态度，月华借水作精神。”式之《舟中》诗云：“云为山岗态度，水借月精神。”如此下语，则成蹈袭。
　　李淑《诗苑》云：“诗有三偷语，最是钝贼，学诗者不可不戒。”范文正公《寄林处士》诗云：“片心高与月徘徊，岂为千金下钓台？犹笑白云多事在，等闲为寸出山来。”僧显万诗云：“万松岭上一间屋，老僧半间云半间。
　　三更云去逐竹雨，回头却羡老僧闲。”二诗写出山岗林真趣。
　　七言律诗有上三下四格，谓之折腰句。
　　白乐天守吴门日，答客问杭州诗云：“大屋檐多装雁齿，小航船亦画龙头。”欧阳公诗云：“静爱竹时来野寺，独寻春偶到溪桥。”卢赞元《雨》诗：“想行客过溪桥滑，免老农忧麦陇乾。”刘后村《卫生》诗云：“采下菊宜为枕睡，碾来芎可入茶尝。”《胡琴》诗云：“出山岗云各行其志，近水梅先得我心。”皆此格也。
　　诗人喜用全语。
　　东坡《戏徐君猷孟亭之皆不饮酒》诗云：“公独未知其趣耳，臣今时复一中之。”近世王才臣诗云：“归去来兮觉今是，不知我者谓何求。”乡人方君遇诗云：“是有命焉非幸致，不知我者谓何求。”方秋崖《送客水月园》诗云：“翁之乐者山林也，客亦知夫水月乎？”潘倬诗云：“逝者扣斯未尝往，后之视昔亦犹今。”下语皆浑然天成，然非诗之正体。
