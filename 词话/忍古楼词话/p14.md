<!-- { "loadSidebar": true } -->
    茶陵谭祖庚军部恩闿，文勤公第四子，组安先生之弟也。吾友陈伯弢在日，盛称其能词。庚午，其公子光刊其灵鹊蒲萄竟馆遗词，予曾序之。拟花间四字令云：“兰穗长。金猊烬凉。玉阶碧瓦凝霜。送流光满窗。鸾钗澹妆。罗褚素珰。相思欲梦高唐。望巫山断肠。”桂殿秋云：“秋正好，日初融。甸车经处瑞香浓。矢桃华始瑶台露，丛桂馨时玉殿风。”小词泽古，甚见才力，惜得年不永耳。

