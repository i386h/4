<!-- { "loadSidebar": true } -->
    乐之七调，传自龟兹人苏婆，以琵琶弦叶之。随郑译推演其声，更立七均，合成十二，以应十二律。律有七音，音立一调，故成七调十二律，合八十四调，旋转相交。七调者，一曰婆ヌ力，华言平声，即宫声也。［宫声或云中声，辽史乐志以宫声七调属婆ヌ力旦，如正宫黄锺宫之属。按唐时新凉州曲入婆ヌ调，西凉府郭知运所进。］二曰鸡识，［凌次仲云：“宋史乐志引乐髓新经作稽识。”］华言长声，即南吕声也。［辽志以商声七调属鸡识旦。凌次仲谓南吕声为商声之误，是也。］三曰沙识，华言质直声，即角声也。［辽志以角声七调属沙识旦，殆如大食角高大食角之属。］四曰沙侯加滥，华言应声，［“应”或作“颤”。］即变徵声也。五曰沙腊，华言应和声，即徵声也。［凌云：辽志四曰沙侯加滥声，五曰沙腊，皆应声。又羽声七调，属沙侯加滥旦。案：隋志以沙侯加滥为变徵声者，以七声之次序言。辽志以七羽属之者，以琵琶四弦之大小言也。所谓七羽，如般涉调、高般涉调之属，般涉华言徵也。］六曰般赡，华言五声，即羽声也。［萧山毛氏谓般赡属徵，郑译作羽声误。凌云：辽志六曰船赡五声。案：宋史乐志，七羽之首曰般涉调。赡、涉声相近，般涉即般赡之转。盖七羽之有般涉，犹七宫之有正宫、高宫也。愚案：般涉宋人亦作般沙。］七曰俟利{建}，［《辽史?乐志》作“Ψ”。华言斛牛声，［“牛”或作“先”。《宋史》亦作“律”。］即变宫声也。此隋书音乐志所述，而辽志因之。毛氏谓其五旦之中犹留四清，所去羽声，本无清声，此盖祖明人瞿九思之言。然清羽之声，古有成说，张叔夏词源亦以羽声为最清。毛氏所论，固无取焉。至郑译所谓合八十四调旋转相交者，琵琶虽四弦，然推演未尝不广。［唐时并有六弦琵琶、七弦琵琶。六弦者，天实中史盛所作。七弦，开元中郑喜子所进也。］惟以胡部之声为准，究不若以管声定高下也。凌氏误宗其说耳。
    ○四旦二十八调
    《辽史?乐志》云：四旦二十八调，不用黍律，以琵琶弦叶之。考黍律为汉以前所定音。王朴论乐，专恃黍律之，叶以琵琶弦，乃龟兹旧谱所用隋、唐以后之音也。旦者，均也，或曰清也。［宋乐志谓神宗时废四清声不用。盖指隋之四旦，非四宫之清声。］四旦谓第一弦宫声，第二弦羽声，第三弦商声，第四弦角声。二十八调者，宫、商、角、羽皆有七调。徵则有其声无其调，分隶四声之中。徵调自隋时己阙。宋徽宗时，刘诜为大晟乐府，案古制旋十二宫，以七声得正徵一调，卒不克行。故后世所沿用者，并阙徵调。
    ○乐律全书
    四宫清声，谓黄锺、大吕、太簇、夹锺，语载宋史乐志，乃古法也。明郑世子乐律全书言之最悉。其云中声之上有半律，是为清声，中声之下有倍律，是为浊声。以人声验之，十二律由浊而清，黄、大、太、夹、姑、仲、蕤、林、夷、南、无、应，皆自然也。继以半律，黄、大、太、夹虽清可歌，至於姑、仲，则声益高，而揭不起，或强揭起，非自然矣。十二律由清而浊，应、无、南、夷、林、蕤、姑、仲、夹、大、太、黄，皆自然也。继以倍律，应、无、南、夷虽浊可歌，至於林、蕤，则声益低，而咽不出，或强歌出，亦非自然矣。世子所谓半律，谓仲、姑、夹、太、大、黄，配巳、辰、卯、寅、丑、子，从子至巳律皆长，故半之。律虽六，而清声则止於夹、太、大、黄四声也。倍律者，谓应、无、南、夷、林、蕤配亥、戌、酉、申、未、午，从午至亥律皆短，故倍之。律虽六，而浊声则止於应、无、南、夷四声也。按之谱字则黄［合Ａ］大［下四■］大［四■］夹［一上■］姑［一一］仲［上■］蕤［勾乙林［尺人］夷［下工■］南［工■］无［下凡■］应。［凡几］其四宫清声，则黄［六幺］大［五■］太［下五■］夹。［一五■］夹之一上当为下一之误。至或高或下，略为别识，则自宋代已然矣。其以勾字为高上下尺之讹者，本朝徐氏乐律考之说也。然朱子大全集载宋燕乐字谱，与上谱字亦多有不合者，备录於後：
    Ａ［合黄锺］■［四下大吕］■［四土太簇］二［一下夹锺］二［一上姑洗］■［上仲吕］■［勾蕤宾］■［尺林锺］■［工下夷则］■［工上南吕■下凡无射■凡应锺］久［六黄清］■［上五太清］囗［紧五夹清］
    ○张尔公十二律圆图
    张尔公以十二字分配十二律，绘为圆图，汪灿人律吕通解录之。所配者，骈黄锺、［并，卜公反。］扌保大吕、［扌保，兵亩反。］奔太簇、般夹锺、褒姑洗、帮仲吕、［帮，卜江反。］波蕤宾、北林锺、百夷则、八南吕、勃无射、卜应锺。汪云：其取类全以开合转折。盖并字全在喉中而至浊，所谓黄锺之中声。至扌保字则微开，至北字又微合。及卜字而声出唇端，其声尽矣。愚按尔公之说，盖取朱子谱中绷逋陂牌等字而变通之，然所配实多窒碍。盖中声者，宫之本律也，配以至浊之字，是不以为中声，而以为最下之声也。且并为卜公反，乃合口中第一等字，其音纯清。清浊不辨，欲其不它牾，得乎。
    ○五音二变
    应锺变宫，蕤宾变徵，谓之二变。二变椎轮尚书，至周景王时，伶州鸠遂有七音之说。［杜佑通典云：变宫、变徵，武王所加也。说本杜预。隋卢贲亦云：周武克殷，得鹑火天驷之应，其音用七。］其後汉称七始，唐名七调，皆合五音二变言之。考徐景安乐章文调云：五音合数而乐未成文。案旋宫以明韵律，迭生二变，方协七音。乃以变徵之声，循环正徵，复以变宫之律，回演清宫，其变徵以变字为文，其变宫以均字为谱，［语载浚仪王氏困学纪闻。］此盖谓二变可辅五音，以济所不及也。然宋人之疵二变者，说正不一。淮南子谓姑洗生应锺，比於正音，故为和。应锺生蕤宾，不比於正音，故为缪。马端临云：二变但为和缪，已不得为正声矣。陈乐书云：二变四清，乐之蠹也。沈原籍《补笔谈》云：变宫在宫、羽之间，变徵在角、徵之间，皆非正声。蔡元定律吕新书云：变宫、变徵，宫不成宫，徵不成徵，［宋史乐志亦载此语。］古人谓之和缪。又云：变声非正，故不为调。诸家所论，与隋苏夔驳郑译说略同，皆详悉乐理，而略於乐制，故其辞如此。朱子云：凡十二律皆有二变，一律之内通五声，合为七均。祖孝孙、王朴之乐皆同。所以有八十四调者，每律各添二声而得之也。朱子之语，洞窥阃奥，而不悖於古。愚案：张玉田词源，载律生八十四调，其宫、徵、商、羽、角，以土、火、金、水、木相配。闰宫、闰徵宫，以太阴、太阳相配，二闰即二变也。［郑译云：今若不以二变为调曲，则是冬、夏声阙，四时不备。是故每宫须立七调。朱子之说，正本郑译。］
    ○二变有定律
    文献通考引中兴四朝乐志叙曰：变徵於十二律中，阴阳易位，故谓之变。变宫以七声所不及，取闰馀之义，故谓之闰。宋乐志注曰：宫、羽之间有变宫，角、徵之间有变徵，此见二变有定律，不可易也。本朝毛氏谓黄锺为宫，大吕为变宫，姑洗为徵，中吕为变徵，是易二变於宫、徵後矣。毛氏以今音衡量，则清浊高下可互转移，故创为此说，以矜神悟，然去古不已远乎。若以今音求古音，则前人以字谱一字为变宫声，凡字为变徵声，其说最高，远胜毛氏之穿凿矣。［徐新田律吕臆说：欲庆二变之名，谓乙乃宫之低者，非所谓变宫，凡乃角之高者，非所谓变徵，然名可废，而其音不可废也。］
    ○二变音响
    向来论二变者，咸定其秩次，辨其得失，鲜有及其音响。白石道人歌曲引唐田畸声律要诀云：徵与二变之调，咸非流美，此又兼为制词者言之也。
    ○旋宫不始於祖孝孙
    唐武德九年，命太常少卿祖孝孙正雅乐，因斟酌南北，考以古音，作大唐雅乐。以十二律各顺其月，旋相为宫，制十二和之乐，合三十一曲，八十四调。文献通考谓周礼有旋宫之义，亡绝已久，莫能知之，一朝复古，自孝孙始也。然考隋文帝时，万宝常所进六乐谱十四卷，论八音旋相为宫之法，并八十四调，百四十律之音调，时论翕然叹服，则非始於孝孙矣。
    ○旋宫之义
    唐、宋词所入之调，各有不同。如以宫调合宫调，但云某中而已。若以宫调合商调，则谓之黄锺商。其它可以此例。盖五音十二律，由此通彼，即旋相为宫之义也，然究以所用之本调为主。
    ○道调宫
    七宫中道调，仿自唐高宗。高宗自以为李伯阳裔，调露二年，特命乐工制道调宫，故宋、元词有用之者。
    ○十八调
    宋史乐志云：教坊所奏，凡十八调，正宫调、中吕宫、道调宫、南吕宫、仙吕宫、黄锺宫、越调、大石调、双调、小石调、歇指调、林锺商、中吕调、南吕调、仙吕调、黄锺羽、般涉调、正平调。不用者有十调，高宫、高大石、高般涉、赵角、商角、高大石角、双角、小石角、歇指角、林锺角。七宫之中，高宫阙焉。［陶宗仪辍耕录亦只云六宫。沈括、张炎所纪，仅著其目而已。］考宋教坊队舞云韶部及太宗所制新奏，皆不用高宫。南渡後存而不用。至元杂剧始阙。［高宫即大吕宫。孙氏应鳌谓大吕助黄锺宣气，故虚而不用。其说纰缪，殊不足信。］
    ○词调接宫调分配
    唐五代、宋、金、元词，按诸律宫分五音二十八调，失传久矣。楼敬思著君雅集，以四声二十八调为经，以词之有宫调者为纬，其无宫调者，依世次为先後，附其下。亦无传本。［警思，名俨，义乌人，康熙四十八年，诏词谱者也。［今特搜剔丛残，可考者载之，不可考者阙之，别名则汰之。诸家所题或异，注明於旁，其有本宫之外，移入它宫，咸分隶焉，以备选调者之采择。［杨守斋论作词五要，最重择腔。如十一月须用正宫，元宵词须用仙吕宫。曲谱了然，词或罕及，当扩其意，以为之准。］
    正宫［自此至正平调凡十八调，依宋史乐志编录。］
    齐天乐［重］瑞鹤仙  忆王孙  斗百花  曲江秋［重］喜迁莺［重］雪梅香黄莺儿  尾犯［重］甘草子  醉垂鞭  虞美人［重］玉女摇仙。
    中吕宫
