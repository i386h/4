<!-- { "loadSidebar": true } -->
    陈同甫幼有国士之目，孝宗淳熙五年，诣阙上书，於古今沿革政治得失，指事直陈，如龟之灼。然挥霍自恣，识者或以夸大少之。其发而为词乃，若天衣飞扬，满壁风动。惜其每有成议，辄招妒口，故肮脏不平之气，辄寓於长短句中。读其词，益悲其人之不遇已。
    ○海盐腔
    南宋时有海盐腔，循王孙张功甫居海盐时所创。见紫桃轩杂缀。
    ○杨补之词
    “欲把西湖比西子，淡妆浓抹总相宜”，东坡句也。赵祖文画西湖图，名曰总相宜。杨补之有水龙吟词纪之。
    ○康伯可词
    词人中惟康伯可遭际最奇，高宗驻跸维扬，伯可上中兴十策，洞悉利弊，是范文正、晏元献一辈人物。洎缪相专柄，伯可厕十客之列，附会干进，孝宗奉养上皇，伯可应制为艳词，谄谀乞进，是柳耆卿、曾纯甫一辈人物。士大夫一朝改行，身名败裂，不可复救。程子曰，节或移於晚，守或失於终，其若人乎。
    ○用前人诗词
    “柳色黄金嫩，梨花白雪香”，阴铿诗也，李太白取用之。“漠漠水田飞白鹭，阴阴夏木啭黄鹂”，李嘉诗也，王右丞取用之。王初寮生查子词云：“秦纱蜂赶梅，宫扇鸾开翅。”张于湖用以咏摺叠扇，而更易其数字焉。［毛平仲词：“来如春梦不多时，去似朝云无觅处。”欧阳永叔用之於御街行词，又用之於木兰花。］
    ○莫莫休休
    晁无咎词“莫莫休休，白发簪花我自羞。”陈后山词“休休莫莫，莫更思量著”。黄叔词“风流莫莫复休休”。考司空表圣在正贻溪之上结茅屋，命曰休休亭，尝自为亭记。其题休休亭之楹曰：“咄喏休休休，莫莫莫。伎俩虽多，性灵恶。”见尤延之全唐诗话。
    ○曾觌赏月词与吴琚观潮词
    淳熙九年，驾诣德寿宫，八月十五夜，曾觌进赏月词，十八日吴琚进观潮，皆为孝宗叹赏，其恩遇有在柳耆卿之上者。盖偏安以後，犹有承平和乐之气象也。
    ○丰乐楼词
    丰乐楼，在杭州府西涌金门外，初名众乐亭，又名耸翠楼，政和中易名丰乐楼。咸淳临安志云，楼据西湖之会，千峰环绕，一碧万顷，柳汀花坞，历历槛间。而游桡画船，棹讴是唱，往往会合於楼下，为游览之最。故赵子真、韩子耕、吴梦窗皆有题丰乐楼词。吴梦窗词，绚中有素，故於南宋自成一派。然■费锦缋者，蔑视其本，则真如玉田生所云矣。
    ○五粒松
    吴梦窗有水龙吟，赋张斗墅家古松五粒词。向不知五粒为何，後阅段柯古酉阳杂佾及周公瑾癸辛杂志，乃知五粒即五鬣。名山记云，松有两鬣、三鬣、三鬣、五鬣，高丽所产松，亦每穗五鬣。粒、鬣声近，故称者异。李贺有五粒古松歌，岑参诗“五粒松花酒”，陆龟蒙诗“霜外空闻五粒风”，徐凝诗“五粒松深溪水清”，林宽诗“庭高五粒松”，皆可证也。
    ○商调蝶恋花
    赵令畦以元微之崔莺莺事，谱为商调蝶恋花词，其词不载它书，但见於侯鲭录。然较郑彦能、董颖调笑，则愈下矣。
    ○施翠词
    施翠夜登白鹭亭一作，是从刘後村梦方孚若词脱胎。然刘词激楚挺拔，施词独具逸致。
    ○双白石
    姜尧章、黄岩老同出於萧千岩之门，皆号白石，时谓之双白石。姜白石歌曲，至今传之，若黄岩老，则几不能举其姓字焉。沈匏庐录成斋退休集答赋黄岩老投赠诗，欲存其人也。
    ○潭州红
    梅之以色胜者，有潭州红焉。张南轩长沙梅园二诗，美其嘉实，乐其敷腴，而不言其色。楼钥谓当称之为红江梅，以别於他种，其诗有云“梦入山房三十树，何时醉倒看红云”，兴远矣。词则无逾姜白石小重山一阕，白石词仙，固当有此温伟之笔。
    ○白石误引吴都赋
    白石琵琶仙词题，引吴都赋有“户藏烟浦，家具画船”二语，今吴都赋无其辞。案李庾西都赋云：“方塘含春，曲沼澄秋，户闭烟浦，家藏画舟。”或疑吴字乃西字之讹，然唐之西都，非吴地也，殆白石误引耳。
    ○马塍
    白石殁後，葬西马塍，苏石挽诗曰“幸是小红方嫁了，不然啼损马塍花”。考梦梁录云，钱塘门外东西马塍，诸圃皆植怪松异桧，奇花巧果，多为龙蟠凤舞之状，每日市於都城，此杭之马塍也。唐陆鲁望住淞陵，家近马塍，诸艺花户在焉，是又吴郡之马塍也。
    ○石林
    周公瑾云，少蕴之故居，在卞山之阳，万石环之，故名，且以自号。正堂曰兼山，傍曰石林精舍。有承诏、求志、从好等堂，及净乐庵、爱日轩、跻云轩、碧琳池，又有岩居、真意、知止等亭，然石林词所载，如西园、逋园、右春亭、诏芳亭、凤凰亭、并涧，皆有寄兴之作，弁阳所录，未免阙如。
    ○王圣与词
    王圣与多咏物词。扫花游赋绿阴云：“旧盟误了，又新枝嫩子，总随春老。”齐天乐咏蝉云：“病翼惊秋，枯形阅世，消得斜阳几度。”家国之恨，恻然伤怀，殆画传中之马半角也。
    ○圣与赋白莲词
    圣与又有赋白莲词云：“翠云遥拥环妃，夜深按彻霓裳舞。”据三馀帖，莲花一名玉环，故王以环妃为喻。然下云“按彻霓裳”，则又难以指唐宫妃子言之。
    ○登蓬莱阁词
    张叔夏忆旧游登蓬莱阁词，炼党章澄音，可与张伯玉蓬莱阁诗、王十朋蓬莱阁赋并传。
    ○张叔夏用东坡诗序
    叔夏庆清朝慢自叙云：“韩亦颜归隐两水之滨，殆未逊王右丞茱萸氵片，予从之游，盘花旋行，散怀吟眺，一任所适，太白去後，三百年无此乐也。”案：苏东坡百步洪诗叙云：“余时以事不得往，夜著羽衣，伫立黄楼上，相视而笑，以为李太白死，世间无此乐三百馀年矣。”张语本此。
    ○杨妹子题词
    杨妹子，宁宗皇后妹，书法类宁宗，御府画多命题咏。其题马远松院鸣琴词云：“闲中一弄七弦琴。此曲少知音。多因淡然无味，不比郑声淫。松院静，竹楼深。夜沈沈。清风拂轸。明月当轩，谁会幽心。”是词选本绝少采入，盖诉衷情调也。
    ○呈磁盘搞人月圆
    宣和殿小宫姬流落於金，为张侍御侍儿，吴彦高赋人月圆词纪之，宇文叔通为之舌咋。容斋题跋及刘祁归潜志均载其事。吴尺凫诗云：“细马盘驮成队去，伤心犹唱後庭花。”亦哀之矣。
    ●卷六
    ○金主亮词
    孙何帅钱塘，柳耆卿作望海潮赠之，有“三秋桂子，十里荷花”之语，金主亮闻之，遂起投鞭渡江之志。或云：“金主亮遣使臣朝贺，隐画工於中，图临安城邑，及吴山西湖之胜，既进，绘事间然，有垂涎杭越之想。”今观呈史及艺苑雌黄所载金主诸词，独具雄鸷之概，非但其武功之足纪也。
    ○元虞萨词
    前人评韩、柳文者曰，韩如静女，柳如名姝。殊觉未称。独元虞伯生、萨雁门二家词，则极相类。虞词幽，萨词繁丽，殆有别耳。
    ○元人诗宜入小令
    李宾之论诗云：“宋之拙者皆文也，元之巧者皆词也。”今观元人诗，如袁通甫之“象管乌丝题往事，玉箫锦瑟负华年”，郝伯常之“桃李东风蝴蝶梦，关山明月杜鹃魂”，虞伯生之“一径绿阴三月雨，数声啼鸟百花风”，袁伯长之“晓沐缓垂苍玉佩，晚妆愁带紫罗囊”，顾仲瑛之“池上桃开销恨树，阁中香进助情花”，陈刚中之“芙蓉夜月开天镜，杨柳春风拥画图”，杨铁之“一双孔雀衔青绶，十二飞鸿上锦筝”，萨雁门之“螺杯注酒摇红浪，采扇题诗染绿烟”，宋显夫之“龙头泻酒红云艳，象口吹香绿雾斜”等句，皆宜於小令。若以之入诗，气格卑矣。
    ○高仲常词
    高仲常贫也乐词，朱竹词综录之，盖贺方回小梅花词六阕之一。考向伯恭亦赋是调二阕。後人以贺词六阕合为三阕，以向词二阕合为一阕，皆误。盖上阕六句平侧各三韵，後阕下三句同。然起二句侧韵，句法七字，乃所谓过变也。
    ○蜕岩词
    蜕岩词无自制腔，其词腴於根，而盎於华，直接宋人步武。於元之一代，诚足以度越诸子，可谓海之明珠，鸟之凤皇矣。
    ○蜕岩警句
    陆辅之词旨，摘乐笑翁警句十馀条，吴子律又为之补，美已尽矣。愚因仿陆氏词旨，录蜕岩词警句，使与乐笑翁匹焉。“纵留得楝花寒在，啼已无聊。”“山容水态依然好，惟有绮罗云散。”［摸鱼儿，春日西湖泛舟。］“多情正要人拘管，无奈绿昏红暝。”［前调，钱万户宜之邀予赋瑶台景。］“恨翠禽啼处。惊残一夜，梦云无迹。”［疏影，王元章墨梅图。］“把柔情一缕，都随好梦，作阳台雨。”［水龙吟，赋倩云。］“谁将玉斧明月，奈琼楼高处无人。”“丝笺密记多情事，一看一回肠断。”［陌上花，使归闽浙岁暮有怀。］“碧云江雨小楼空，春光已到销魂处。”［踏莎行，江上送客。］皆琅然可诵也。
    ○邱长春词
    邱长春西游记，乃其门人李志常所述。记中载邱长春在邪米思干大城寓故宫中，题凤栖酲二词壁上云：“一点灵明潜启悟。天上人间，不见行藏处。四海八荒惟独步。不空不有谁能睹。瞬目扬眉全体露。混混茫茫，法界超然去。万劫轮回遭一遇。九元齐上三清路。”“日月循环无定止。春去秋来，多少荣枯事。五帝三皇千百祀。一兴一废长如此。死去生来生复死。轮回变化何时已。不到无心休歇地，不能清净超於彼。”词下一首下阕疑脱二字。故宫为北印度境，回纥所居，算端氏之遗址也。［记中并有恨欢迟一词，邱长春重九日赏菊作。］
    ○宋元人咏桂词
    南宋人词咏桂者，毛吾竹、谢勉仲、吴梦窗诸家最著。皇庆中，顾仲瑛集同人金粟影亭赋桂，同作者袁华、于立、陆仁、张逊均足抗手。朱梧巢续鸳鸯湖棹歌云：“玉笙锦瑟销沉後，雅集空怀顾阿瑛。”风致可想。
    ○张小山小令
