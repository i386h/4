<!-- { "loadSidebar": true } -->
    张小山、乔梦符小令并称。然张之小令远轶梦符之上。如双调水仙子云：“绣床人困，玉关梦回，锦字书迟。”黄锤人月圆云：“桃花吹尽，佳人何在，门掩残红。”仙吕一半儿云：“唤蛮蛮，一半儿依随，一半儿懒。”［是调即词之忆王孙，两“儿”字盖衬字。］中吕山坡羊云：“湖上藕花，是上柳飕，浑是秋愁，休上楼。”中吕满庭芳云：“阑干畔，芳枝绿满，梅子替心酸。”［句法偶与词合，然“畔”、“满”是韵，音响究异。］越调凭阑人云：“炼霞成大丹，袖云归故山。”皆能丰约中度，旋复回环，宜其居关马诸人之上。
    ○明铜盘词
    明宣庙鎏金铜盘，方径三寸五分，宣德七年正月十五日制。有御题锦堂春词镌於上云：“映日稼花旖旎，萦风细柳轻盈。游丝十丈重门静，金鸭午烟清。戏蝶浑如有意，啼莺还似多情。游人来往知多少，歌吹散春声。”许Ο川作歌纪其事，铜盘後归曾宾谷方伯家。
    ○张以甯词
    阮志金石略，载张以甯词序曰：“广州省治，南汉主刘钅辰故宫，铁铸四柱犹存。周览叹息之馀，夜泊三江口，梦中作一词，觉而忘之，但记二句云“千古兴亡多少恨，总付潮回去”。因隐括为明月生南浦一阕云：“海角亭前秋草路。藓叶风清，吹散蛮烟雾。一笑英雄曾割据。痴儿却被潘郎误。宝气销沉无觅处。藓晕犹残，铁铸遗宫柱。千古兴亡知几度。海门依旧潮来云。”案：以甯，字志道，古田人，元末官翰林学士承旨。明初，例徙南京，召为侍读学士，使安南道卒。有翠屏集四卷。
    ○黄庄元宵词
    成化中，黄编仲昭、庄栓讨昶，撰元宵词，又上疏论列，以去。其後每有文字，辄命文华门仁智殿辈为之，往往传奉，骤得美官。黄庄固志节之士矣，然迫意去位，又不知潘佑、韩熙载之以词规讽者，为足资鉴戒也。
    ○王抑庵词
    王抑庵浪淘沙词“风暖翠烟飘。残雪都消。游丝百尺坠晴霄。可惜春光容易过，又近花朝。驱马第三桥。芳意萧条。绯桃浑似放娇娆。瘦尽城南千树柳，不似宫腰。”其言婉而有致，吴处厚所谓文章艳丽，亦不害其为正也。至其青玉案二阕，一则云：“可恨狂风寒卷地。绛英零落，素姿飘坠。满眼成憔悴。”再则云：“日日狂风吹客袂。九门鸣毂，六街游骑。但见芳尘起。”两词殆指石亨、徐有贞诸人言之，其痛念於景帝之变乎。
    ○杨升庵词
    扬子云云，词人之赋丽以淫。升庵词烂若编贝，然丽以淫矣。其江月晃重山、浪淘沙诸阕，又议礼谪戍沪州时所作。
    ○陈白沙词
    陈白沙渔歌子云：“红蕖风起白鸥飞。大纲拦江鱼正肥。微雨过，又斜晖。村北村南买醉归。”结响骚雅，使刘後村见之，当不敢嗤为押韵语录。
    ○汤义仍词
    汤义仍词，情文俱美，大致不出曲家科臼。若阮郎归之“断肠春色在眉弯。倩谁临远山。蜀妆啼雨画来难。高唐云影间。”舞身如环，绰有丰度，斯足称矣。
    ○豁堂和尚词
    净慈豁堂和尚，工诗与书画，性喜游览。尝画一渔艇於竹树下，暧暧漠漠，烟水一湾，题一词其上。“来往烟波，十年自号西湖长。秋风五两。吹出芦花港。得竭尽同歌，夜静声初朗。无人赏。自家拍掌。唱得青山响。”见李介立天香阁随笔，词极俊爽。王兰泉编明词综，惜未收入。
    ○王船山词
    王船山有鼓棹初集、鼓棹二集，其词多不叶律，如诗之长短句而已。二集中有蝶恋花衰柳词一阕独佳，颇肖六一。今录之於左：“为问西风因底怨。百转千回，苦要情丝断。叶叶飘零都不管。回塘早似天涯远。阵阵寒雅飞影乱。总趁斜阳，谁肯还留恋。梦里鹅黄抛锦线。春光难借寒蝉唤。”
    ○吴梅村词
    吴梅村祭酒，为本朝词家之领袖，其出处绝类元之许衡。慢声诸词，吟叹颓息，苍莽无尽，盖所谓有为言之者也。
    ○王渔洋词
    王渔洋有句云“郎似桐花，妾似桐花凤”，世以王桐花称之。正如吴■次之称红豆词人，杭堇浦之称陈微贞竹影词人，均属一时韵事。［建安许赓皋子秋史，其词有“人在子规声里瘦”之句，人呼为许子规。年二十馀，游武夷，坠岩死。］
    ○彭羡门词
    彭羡门，与王渔洋齐名，时有彭、王之目。滕王阁落成一诗，尤为渔洋心折。王评其词为近代词人第一。集中词如菩节蛮之“泓黛秀联娟。云鬟亚玉肩”，鹧鸪天之“翠蛾一滴能传语，熏住春愁不放还”，玉楼春之“江南无限断肠花，枝上东风枝下雨”，瑶花之“旧欢如梦多少事，记取金钗罗帕”，白苎之“袅柔条，断送了落红如霰”，尤悔庵所谓含柳吐秦，沈偶僧所谓绰有生趣者，谓此类也。
    ○汪远孙词
    洪思填词图，题者甚夥，清尊集载有胡敬、孙同元、姚伊宪诸诗，并汪远孙望湘人一词。词云：“正沉吟抱膝，兀坐髭，传神阿堵如现。枣核纤豪，蕉纹小砚。谱出新词黄绢。旧事疏狂，闲身落拓，愁深愁浅。赖竹丝、陶写幽情，悄把红儿低唤。商略宫移羽换。听珠喉乍转，翠樽檀板。怕秋雨梧桐，滴尽玉箫清怨。灵均一去，旗亭凄断。只剩湘流鸣咽。怎知道、林月溪花，旧日诗才尤擅。”相传思好度曲，以长生殿一书，镌秩而去，时人嘲之曰“可怜一曲长生殿，断送功名到白头”，谓此也。洪诗有“林月前後入，溪花冬夏开”之句，樊榭尝亟称之，故汪词云然。
    ○屈翁山词
    屈翁山中，有九歌、九辩遗旨，故以骚屑名篇。观其潼关感旧、榆林镇吊诸忠烈诸阕，激昂慨慷，如蒯通读乐毅传而涕泣，其遇亦可悲矣。
    ○粤诗四大家
    吾粤当国初时，如陈恭尹、屈大均、梁佩兰、王隼皆以诗鸣，有四大家之称。屈词最夥，陈与梁下之，惟王词未见。故老谓其好弹琵琶，撰新乐府，［即志中所称琵琶楔子。］意必有令慢诸作，或遗佚既久，遂无可考欤。
    ○梁汾闽客谣
    字字双，唐王丽真所制调，［或云是和章，非一手所成。］明陈元朋［翼飞］步趋王作，不失累黍。顾梁汾闽客谣赋是调云：“烟岚泼翠山复山。雪浪卷空滩复滩。车船算缗关复关。琴剑羁游难复难。”一字一泪，能使征人逐客，读之泫然。
    ○梁汾寄吴汉槎词
    梁汾词，脱然畦封，如陈梦良之秀绰，李通判之雅洁，其盛传者莫如寄吴汉槎宁古塔二章。其赋六桥词，［集中仅存其四。］割踏莎行半阕，虞美人半阕，为踏莎美人，此等实不足为後贤矩。毛西河翦半词亦然。
    ○西河词
    河右词六卷，姜汝长浚选刻，前四卷名当楼集，附西河集中。愚按西河词，选本绝少，因录数章於此。遇陈王云：“金斗熨开鱼子衤颉、衬红裳。铜瓶注暖狮头炭、理黄妆。频呼小玉因声巧，欲签泥金恐恨长。那见瑶台成粉幢，果然银汉是红墙。”酒泉子云：“风揽红帘，秋损隔帘人影，倩秦娥、缠越苘，唱吴盐。黄铺白锁春相望。高阁魂惊难上。那更堪、花满桁，柳垂檐。”菩萨蛮云：“轻雷鹿鹿宫车转。晚凉偷弄王管。双甲小资夷。黄鹂处处啼。春风吹欲遍。尽作西清怨。暗里换歌头。伊州似石州。”相见欢云：“倚床还绣芙蓉。对花丛。牵得丝丝柳线、翠烟笼。愁思远。抛金翦。唾残绒。羞煞鸳鸯衔去、一丝红。”相传有怨家摘其词曲中语，以为讪谤。按验无实，得不坐。盖几於王胄之庭草无人随意绿矣。
    ○西河望江南词
    西河望江南词：“谁浣素纱窥越女，因歌白苎号吴侬。总在石莲东。”闻之，莲实经秋，房枯子黑，其坚如石者为石莲。李昌谷诗“人在石莲中”是也。杨之诗“金波影里石莲花”，盖段柯古所云生小石间者，是别一种。
    ○丁飞涛词
    丁飞涛蚤岁有白燕楼诗，流传吴下，士女争采摭，书於衣袖间。婺州吴器之赠以诗云：“恨无十五双鬟女，教唱君家白燕楼。”其为时倾倒若此。所撰扶荔词，如柳初新咏柳云：“及早和他同倚，怕消魂夕阳飞絮。”大有江潭摇落之感。然如宗定九所评则过矣。［飞涛与同里沈谦、陆圻、柴绍炳、毛先舒、孙治、张纲孙、吴百朋、虞黄昊、陈廷会并有时誉，世称西冷十子。通籍後，与宋荔裳、施愚山、张谯明、周釜山、严颢亭、赵锦帆唱酬日下，称燕台七子云。］
    ○竹用六朝语
    古人呼妻曰乡里，六朝时已有此称。南史张彪传，我不忍令乡里落他处。沈休文诗：“还家问乡里，讵堪持作夫。”朱竹洞仙歌词“算随处可称乡里”，用六朝语也。
    ○竹用红亭词
    红亭，虢州西亭也，竹送丁雁水观察虔州用之。杂岑嘉州诗，如“红亭出鸟外”，“百尺红亭对万峰”，“红亭水木不知暑”，“红亭绿酒送君还”，皆指其地。
    ○竹用玉玲珑词
    竹寄龚蘅圃词，“玉玲珑阁前，松石经过，朱夏曾抚”。阁为龚氏藏书之所。按杭堇浦东城杂记，玉玲珑，宋宣和花纲石也，上有字纪岁月，苍润嵌空，叩之声如杂佩，本包涵所灵隐山庄旧物云。
    ○竹蕃锦集
    竹蕃锦集沁园春词，“每驻行车”，用王起诗句。“河渎神词，来往五云车”，用王维诗句。王起诗，以车叶花，王维诗以车叶赊，竹均改入鱼模韵，即钱辛楣所谓明知故犯者邪。
    ○咏猫词
    朱竹、钱葆<香分>、厉樊榭均有雪狮儿猫词。吴圣徵又从而扩之，刺取典实，无隙不搜。然尚有三二事未及引者，谈苑，郭忠恕逢人无贵贱，辄口称猫。元遗山游天坛杂诗注，仙猫洞，土人传燕家鸡犬升天，猫独不去。魏禧画猫记，俗传二危合画猫，鼠辄避去，盖宿与日并直危也。
    ○陈髯
    陈其年冠而于思，须浸淫及颧准，天下学士大夫号为陈髯。王西樵语子弟曰：“其年短而髯，吾觉其妩媚可爱，以伊胸中有数千卷书耳。”朱竹词：“池塘梦里，试寻髯也消息。”李分虎词：“髯也风流玉田侣。”蒋苕生词：“一丈清凉界，倚高梧、解衣盘薄，髯其堪爱。”盖本於诸葛武侯答关云长书，犹未及“髯之绝伦逸群”一语。又恽寿平瓯香馆集，题雪山图和陈其年韵“吴生擎扇向我笑，好游髯客忘归鞭”。
    ○嫩云窝
    严藕渔双调望江南词云：“柳带结烟留浅黛，桃花如梦送横波。一觉赖云窝。”考敕云窝，在吴城南北隅，元里西瑛所居地也。西瑛撰殿前欢曲赋之，贯酸斋、乔梦符、卫立中、吴西逸均有和章传於世。
