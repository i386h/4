<!-- { "loadSidebar": true } -->
    齐永明时尚声韵之学，周撰四声切韵，沈隐侯撰四声谱，曩尝求其书读之而不可得，盖二书本未传於世也。然平上去入，互相通转，群经有之。其见於毛诗者，尤不可枚举。当发言之始，期合天籁，非拘牵於声韵者。故唐、宋人制词，别无韵书，而韵寓焉。陈献可云：词曲起，则律吕即在词曲之中。［语载陆清献三鱼堂剩言。］然则制词，而必求诸韵书，非其旨矣。］段懋堂六书音韵表云：古平上为一类，去入为一类，上与平一也，去与入一也，上声备於三百篇，去声备於魏、晋。愚谓段说亦概举之词耳。实则三百篇未尝无去声，魏、晋未尝无上声也。］
    ○韵书分部
    隋、唐韵书判二百六部，唐韵并作一百六部，其通转之例，实得五部。五部者，宫、商、角、徵、羽，宋人以唇齿牙舌喉配之，厥後又易为喉腭舌齿唇。古今通韵谓第一宫部为喉音，今韵中东、冬、江、阳、庚、青、蒸七韵是也。七韵中字每读讫，必返喉而入於鼻，唱曲家呼为鼻音。［或谓之穿鼻音。］第二商部为腭音，今韵中真、文、元、寒、删、先六韵是也。六韵中字每读讫，必以下舌抵上腭，恩痕音以舌抵腭，则其收声在恩痕之间也。第三角部为舌音，今韵中鱼、虞、萧、肴、豪、歌、麻、尤八韵是也。八韵中字每读讫，必悬舌居中。［毛氏以上五韵及尤韵为敛唇音，而割歌、麻二韵为直喉音。］第四徵部为齿音，今韵中支、微、齐、佳、灰五韵是也。五韵中字每读讫，必以舌挤齿。［或谓之展辅音。］第五羽部为唇音，今韵中侵、覃、盐、咸四韵是也。四韵中字读讫，必两唇相阖，歌曲家呼为闭口音，近人撰古音类表，实畅其说。目用广韵，而移萧、肴、豪、侯诸部为第五部，以侵、覃、盐、咸四部为附声，并割今韵蒸部附焉。此又从乐律二变通之而分部益密矣。凌次仲自谓其词用韵，凡闭口不敢阑入抵腭鼻音，至於抵腭与鼻音亦然。然则词之用韵，不綦严乎。徐灵胎乐府传声，谓曲家尚有落腮、穿齿、穿牙、覆唇、挺舌、透鼻、过鼻种种诸法，则五音四川产一切不足以尽之。
    ○五音法
    韵书云：合口为宫，开口为商，卷舌为角，齐齿为徵，撮口为羽。又云：喉音为宫，齿音为商，牙音为角，舌音为徵，唇音为羽。如上所云，盖即沙门神珙五音声论及所分五音之法。
    ○四声谱
    神珙四声五音九弄反纽图序曰：谱曰，平声者哀而安，上声者厉而举，去声者清而远，入声者直而促。数语若为倚声家言之。其所谓谱，疑即沈氏之四声谱也。
    ○朱竹论词韵
    朱生栓讨谓辽、金、元文字杂以国书字体，其诗词落韵，有出於二百六部之外者。观栓讨所论，即词韵一端可判升降，况有泛滥於辽、金、元之外者乎。
    ○两通法
    萧山毛氏言四声之中有两通法，平上去三声自为一通，去入二声自为一通。三声自通，必不杂入声一字，二声自通，必不杂平上一字。然之於词，则固不然。词韵上去自为一通，入声则或通於平，或通於上去二声。若平与上去，当严立畛域，乃无迁就之弊。［沈义父乐府指迷谓词中去声字尤要，入声可代平声，不可代上声。万氏词律一书，实衍沈氏之说。］
    ○杨升庵论七音
    杨升庵谓七音，即今切韵宫、商、角、徵、羽外，有半商、半徵，盖牙齿舌喉唇之外，有深浅二音故耳。考梵学於五音外，有折、摄二声，折声自脐轮起至唇上发，如<令牛>字［字浮金反。］之类是也。摄字鼻音，如韵字鼻中发之是也。升庵所谓深浅二音，实剿其说。通雅又以为大宫商之概者，皆此两音也。
    ○二合音
    古语有二声合为一字者，或谓起於西域二合之音，如龙锺切为癃，潦倒切为老，谓人之癃老，以龙锺潦倒目之，音义取此。案二声合为一字，如狄为披，弥牟为木，蒺藜为茨，何不为盍，又如鲫令为精，窟笼为孔，皆然。宋时谓之切脚语，是即切字之法所本。又魏善伯言，凡字有首有腹有尾，如都、乌、翁三字，则都为首，乌为腹，翁为尾，共读之即是东字。姑乌庵是甘字，西衣音是心字，此则由古人二合之说，而复引其绪者。
    ○词之用字
    词之用字，凡同在一纽一弄者，忌相连用之，宋人於此最为矜慎。如柳耆卿雨淋铃词，今［见母牙音，角属纯清。］宵［心母齿头音，商属次清。］酒［照母正齿音，商属次清。］醒［心母齿头音，商属次清。］何［匣母喉音，羽属半浊。］处［清母齿头音，商属次清。］杨［喻母喉音，羽属平。宋人所分四等声，其不清不浊者统谓之平，无所谓全浊声者。若四声等子所列，则以疑、尼、娘、明、微、喻、来、目八母为不清不浊，即宋人所谓平也。其邪、禅二母，不清不浊亦平也。其以群、定、澄、并、奉、从、床、匣八母为全浊者，婺源江氏亦从其说，乃宋人所谓半浊也。］柳［来母半舌音，徵属半浊。］岸［疑母牙音，角属平。］晓［匣母喉音，羽属纯清。］风［非母轻唇音，官属纯清。］残［从母齿头音，商属半浊。］月［疑母牙音，角属平。］其用字之法，洵可为轨范矣。词必分清浊轻重，李易安作词论亦云。然周德清撰中原音韵，判为阴阳二声，阴阳者，清浊之谓也。贾子明以轻清为阴，重浊为阳，宋张世南已有其说。阴阳四声俱备，它音易明。惟上声每难剖晰，如董阴动阳，子阴矣阳，皆制词者所宜知。毛氏谓上声无阴阳，盖承中原音韵之说，误矣。
    ○宋词用双声
    唐人诗喜用双声，宋词亦有之。李师吕天香词“素手金篝”，叠用之法也。康伯可金菊对芙蓉词，前阕“望故人消息迟迟”，下阕“悄为伊瘦损香肌”，消息、瘦损，皆以声也。然二字之外，固无重沓而施之者。
    ○词借用诗韵
    词称诗馀，故制词者多借用诗韵。考唐孙忄面依陆法言切韵增补，始有唐韵。宋陈彭年等删减之，谓之广韵。宋祁丁度等增广之，谓之集韵。景四年乃颁行礼部韵略，而衢州毛氏、平水刘氏复增补之。至元黄公绍撰古今韵会，纤悉备矣。厥后阴氏［时中时夫。］并奉平水韵而删并之，遂为通用之本，今之诗韵是也。［婺源江氏云：今世词家习於并韵，谈韵学者亦粗举并韵，甚且误以刘韵为沈约韵。江氏所谓刘韵，即阴氏韵也。桐城方密之撰韵考，既误以今所行之阴氏韵为沈韵，江氏又误以为刘韵，皆未审也。］诗韵之称，自明人作俑，［萧山毛氏谓计赤试字之讹。］而世遂有以诗韵为词韵者矣。
    ○陶宗仪韵记
    唐五代词，承诗这遗，其韵多与近体诗合。爰园词话谓唐晚五代小令填词用韵，多诡谲不成文，未知其所谓诡谲者安在也。陶宗仪韵记曰：本朝应制颁韵，仅十之二三，而人争习之，户录一篇以黏壁，故无定本。后见东都朱希真复为拟韵，亦仅十有六条。其闭口侵寻监咸廉纤三韵，［以阴阳二声标引，此为曲韵之祖。］不便混入，未遑校雠也。鄱阳张辑，始为衍义以释之。洎冯取洽重为缮录增补，而韵学稍为明备通行矣。值流离日，载於掌大薄，蹄藏於树根盎中，湿朽虫蚀，字无全行，笔无明画，又以杂叶细书如半菽许，愿一有心世道者，详而补之。然见所书十六条，与周德清所辑，小异大同，要以中原之音，而列以入声四韵为准。观南村所记，知宋人制词无待韵本，若张冯所记者，亦泯灭久矣。
    ○词韵略
    べ斐轩词林韵释一书，但为北曲而设，於词固无与也。至沈去矜始辑词韵略，乱次以济，散无纪律，而万氏［树］、徐氏［钅九］反矜视之，窃所未喻。
    ○清词韵
    踵词韵略而撰词韵者，本朝则有李氏词韵、胡氏文会堂词韵、吴氏学宋斋词韵、汤氏词韵选隽、［未刻本］郑氏绿漪亭词韵，中惟戈书条理秩然，刊误订讹，多有卓识，视沈书相距远矣。
    ○戈氏韵分部
    戈氏於入声韵编分五部，诸唐、宋诸家词，独见精审。惟以第六部之真、谆等韵，第十一部之庚、耕等韵，第十三部之侵韵判而为三，与宋人旨意多不相合。其辨学宋斋词韵，谓所学皆宋人误处，而力诋真、谆、臻、文、欣、魂、痕、庚、耕、清、青、蒸、登、侵十四部同用之非。今考宋词用韵，如柳耆卿少年游，以频、缨、真、云、人通叶。［篇中所谓叶，谓同一韵而上下相叶，非谓以此韵叶彼韵，如顾处士音论所云。］周美成柳梢青，以人、盈、春、心、云、存通叶。李秋崖高阳台，以尘、云、昏、凝、沈、琼、深、痕、情、阴通叶。洪叔浪淘沙，以冥、晴、春、人、斟、情、鸣、清通叶。周公谨国香慢，以根、婷、春、凝、簪、兄、云、清通叶。奚秋崖芳草，以薰、醒、云、昏、凝、心、林、听、人通叶。张叔夏庆春宫，以晴、人、包括、迎、筝、裙、云、情、泠通叶。毛泽民于飞乐三阕，一以林、阴、深、心、尊、清、春、人通叶，一以云、惊、瓶、心、亭、声、清、应通叶，一以轻、云、匀、神、颦、魂、人、情通叶。略举数家，可得梗概。至上去韵，如高竹屋、王碧山齐天乐，史邦卿双双燕亦然。此等处宋人自有律度，展转相通，强为迁就，固属不可。然概指为误，转无以处宋人，吴氏所辑，亦非无所见也。
    ○方音之误
    张芸窗水龙吟词，以过、、露、大、锁、破、我、和、麽互叶。［词凡四阕，用韵皆同。］陈君衡长相思，以萧、骚、飘、楼、迢、遥、头、秋互叶。米友仁诉衷情词，以潜、喧、还、偏、山、言互叶。用韵不免错乱。盖前所举者为诸家所通用，此乃方音之误耳。
    ○以方音叶
    黄鲁直念奴娇词，以笛韵绿。陆放翁云，沪戎间谓笛曰独，故鲁直得借用，此亦以方音叶者。
    ○借叶
    辛稼轩隐括陶渊明诗，以江窗借叶韵，卷二一翦梅，亦以窗借叶丛韵。案刘熙释名曰：窗，聪也，尚书舜典达四聪，杜预注四聪作四窗。鲍明远诗，亦以窗叶东韵，读窗若聪。词非其类，稼轩殆因陶诗而偶用之。
    ○制词宜用宋人韵
    否，一音方矩切，一音方久切。五代时韦端己应天长以否叶语，冯正中蝶恋花以否叶去，张泌菩萨蛮否叶暮。宋词则从上韵者十之九，从下韵者仅十之一，故调美成垂丝钓以否叶羽，黄鲁直渔家傲以否叶土，黄几仲摸鱼儿以否叶雨，徐师川摸鱼儿以否叶处，李端叔蓦山溪以否叶户，赵秋晓宴清都以否叶鼓。至南渡以后诸家，亦莫不然。又可为制词宜用宋人韵之一证。［下摸鱼儿，乃虞美人之误。］
    ○北字音叶
