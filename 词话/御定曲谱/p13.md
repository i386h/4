<!-- { "loadSidebar": true } -->
　　孤墖插晴空【句】高阁临江渚【韵】栋飞南浦云【句】帘卷西山雨【韵】观胜槩壮江山【句】叹鸣銮罢歌舞【韵】
　　【南字闭口音应标圏】
　　般涉调【其音拾掇坑堑】
　　哨徧【亦借入中吕】　　　　　　　　　曾瑞卿【散套】
　　辇毂下人生有幸【韵】乐太平歌舞同欢庆【韵】金绮陌玉娉婷【韵】间笙簧歌啭流莺【韵】鬭驰骋【韵】粉浓兰麝【句】肌莹琼酥【句】花解语娇相并【韵】旦暮花魔酒病【韵】诗酬酢好句【句】词赓和新声【韵】樱唇月下品玉箫【句】春笋花前按玉筝【韵】富贵皇都【句】风光上国【句】繁花盛景【韵莹字训明洁者应去声解语解字应去声酢字入作平旧谱竟注去误和字应去声品字闭口音应标圈】
　　脸儿红【即麻婆子亦借入中吕】　　　　　　王伯成【散套】
　　汉祖胜乘威势【句】上苍助显号令【韵】四野布层阴重【句】六花飞万片轻【韵】故添和气报丰年【句】特呈祥瑞应时登【韵】水冻结船难进【句】马足滑路怎行【韵】
　　墙头花【亦借入中吕】　　　　　　　　无名氏【散套】
　　官桥野渡【韵】多少梅花树【韵】疎影横斜暗香浮【韵】林间聴鹤唳猿啼【句】树下看鸾飞凤舞【韵】
　　【影字旧谱误作香字浮字本可入鱼模韵】
　　瑶台月【亦借入中吕】　　　　　　　　王伯成【天宝遗事】
　　香风乍起【韵】曲谱才调【句】舞袖初齐【韵】君王覻罢【句】口儿中不住频题【韵】最可戏【韵】除是天仙【句】天仙内偏他可戏【韵你也】偏风韵【句】忒捻抳【韵】可也忒潇洒【句】忒孤恓【韵】思忆偏妃难称【句】中宫正宜【韵】莫非天地暗持携【句】特地把姻缘配对【韵】猛然割舍【句】执迷心更不疑惑【韵】匹如向尘世为君【句】争如就月宫作赘【韵】趋进却退【韵】色欲愿心【句】却须回避【韵】别选良夜奉欢防【韵捻字旧谱譌作稔字忆字入作去作字入作上旧谱俱注去误奉字旧谱譌作拳】
　　急曲子【即从拍令亦借入中吕】　　　　　　无名氏【散套】
　　使玉环更采莲【句】教小红莫摇橹【韵】悠悠然放自流【句】趁浪逐波到几处【韵】三贤堂刻栋丹楹【句】四圣观雕梁峻宇【韵】
　　【观字应去声旧谱误注平】
　　耍孩儿【即魔合罗与正宫中吕双调出入】　　　　曾褐夫【散套】
　　虽然蔬圃衠畦径【韵】搀造化夺时发生【韵也和那】治世一般平【韵】桔橰便当权衡【韵】隄防着雨涝开沟洫【句】准备着天晴浍水坑【韵】栽排定【韵】生涯要久远【句】养子要聪明【韵】
　　煞　　　　　　　　　　　　同　前
　　兴来画片山【句】闲来看巻经【韵】推敲访友鍼诗病【韵】消磨世态杯中酒【句】聚散人情水上萍【韵】心安定【韵】但缘一醉【句】与世忘形【韵】
　　【但字应去声】
　　尾声【与中吕煞尾同】　　　　　　　　　柴也愚【散套】
　　麟在郊麟在郊【句】凤在薮凤在薮【韵】云开黄道臻天寿【韵】永祝皇基万年久【韵】







　　御定曲谱巻四
　　钦定四库全书
　　御定曲谱巻五目録【南仙吕宫羽调】
　　南仙吕宫引子
　　卜算子　　　　　　番卜算
　　劒器令　　　　　　小蓬莱
　　探春令　　　　　　醉落魄
　　天下乐　　　　　　鹊桥仙
　　金鸡叫　　　　　　奉时春
　　紫苏丸　　　　　　糖多令
　　梅子黄时雨　　　　似娘儿
　　望逺行　　　　　　鹧鸪天
　　南仙吕宫过曲
　　光光乍　　　　　　铁骑儿
　　碧牡丹　　　　　　大斋郎
　　胜葫芦　　　　　　青歌儿
　　胡女怨　　　　　　五方
　　望梅花　　　　　　　上马踢
　　月儿髙　　　　　　　摊破月儿髙
　　二犯月儿髙【又一体】　　月云髙
　　月照山　　　　　　　月上五更
　　蛮江令　　　　　　　凉草虫
　　蜡梅花　　　　　　　感亭秋
　　望吾乡　　　　　　　喜还京
　　美中美　　　　　　　油核桃【又一体】
　　木丫牙【又一体】　　　　长拍
　　短拍　　　　　　　　醉扶归【又一体】
　　皁罗袍　　　　　　　皁袍罩黄莺
　　醉罗袍　　　　　　　醉罗歌
　　醉花云　　　　　　　醉归花月渡
　　罗袍歌【又一体】　　　　羽调排歌
　　三叠排歌　　　　　　傍妆台
　　二犯傍妆台　　　　　八声甘州【又一体】
　　甘州解酲　　　　　　甘州歌
　　十五郎【又一体】　　　　一盆花
　　桂枝香　　　　　　　二犯桂枝香
　　天香满罗袖　　　　　河传序
　　拗芝蔴　　　　　　　一封书
　　一封歌【又一体】　　　　一封罗【又一体】
　　安乐神犯　　　　　　香归罗袖【又一体】
　　解三酲【又一体】　　　　解酲带甘州
　　解酲歌　　　　　　　解袍歌
　　解酲望乡　　　　　　番鼔儿
　　惜黄花　　　　　　　西河栁
　　春从天上来　　　　　古皁罗袍
　　甘州八犯
　　南仙吕宫慢词
　　河传　　　　　　　　声声慢
　　八声甘州　　　　　　杜韦娘
　　桂枝香【又一体】
　　南仙吕宫近词
　　赚　　　　　　　　　天下乐
　　三属付　　　　　　　喜还京
　　南羽调近词
　　金凤钗　　　　　　　四时花
　　四季花　　　　　　　胜如花
　　庆时丰　　　　　　　马鞍儿【又一体】
　　浪淘沙　　　　　　　归仙洞
　　尾声






　　钦定四库全书
　　御定曲谱巻五【南仙吕宫羽调】
　　仙吕宫引子
　　卜算子
　　病染身着地【韵】气咽魂离体【韵】拆散鸳鸯两处飞【韵】多少衔寃意【韵　拜月亭】
　　【体字少字上声两处二字上去声相连俱妙病字气字拆字可用平声多字可用仄声首句用仄仄仄平平不押韵亦可】
　　番卜算
　　儿女话堪听【句】使我心疑惑【韵】暗中思忖觉前非【句】有个团圆策韵　【琵琶记】
　　劔器令
　　咱毎论丰标【韵】看过了多多少少【韵】这玉容都强别个【句】果然一见魂消【韵　刘盼盼传竒】
　　【第二字应用平声上少字及玉字果字俱可用平声】
　　小蓬莱
　　独守闲庭深院【韵】听画檐灵鹊声喧【韵】孤鸾只凤【句】今朝防合【句】重效鹣鹣【韵　卧氷记】
　　【独字画字可用平声鹣字闭口与院字喧字不同韵不足法也】
　　探春令
　　人生最苦是别离【韵】论贞洁无比【韵】仗鸾笺一纸传消息【韵】怎不见回音至【韵　荆钗记】
　　【最苦二字去上声妙一字可用平声息字宜用去声】
　　醉落魄
　　莺声巧逐东风软【韵】緑杨庭院【韵】杏花零落清香散【韵】手撚花枝【句】寂寞倚阑干【韵　锦香亭】
　　【巧字杏字手字寂字可用平声零字可用仄声防字干字俱借韵也倚字上声妙】
　　天下乐【此调虽似七言絶句诗然第三句亦用韵】
　　一片花飞故苑空【韵】随风飘泊到帘栊【韵】玉人怪问惊春梦【韵】只怕东风羞落红【韵　琵琶记】
　　【一字故字只字可用平声飘字可用仄声故苑二字去上声妙】
　　鹊桥仙
　　披香随宴【句】上林逰赏【韵】醉后人扶马上【韵】金莲花炬照回廊【韵】正院宇梅梢月上【韵　同前】
　　【随字平声妙或作侍非照字去声妙月字宜用平声院宇二字去上声妙】
　　金鸡叫
　　忍冻担饥馁【韵】镇日间泪流如雨【韵】恨我孩儿陈光蕊【韵】撇下亲娘【句】自去享荣贵【韵　陈光蕊传竒】
　　【忍字日字恨字撇字自字可用平声光字当用仄声雨字失韵恨我去享俱去上声妙】
　　奉时春
　　侍奉家姑孝有余【韵】一门里恁般和美【韵】定省晨昏【句】家之常礼【韵】双双移步堂前去【韵　卧氷记】
　　【侍字一字定字可用平声门字常字移字可用仄声美字礼字俱失韵孝有定省俱去上声里恁上去声妙】
　　紫苏丸
　　烟花队里曾经厯【韵】那门庭煞知端的【韵】近日来可笑女孩儿韵心如飞絮难寻覔【韵　王焕传竒】
　　【日字可字可用平声心字飞字可用仄声厯字的字覔字俱入声韵亦可用去声韵队里去上声可笑上去声俱妙】
　　糖多令【糖亦作唐】
　　花下钿箜篌韵尊前白雪讴【韵】记懐中朱李曾投【韵】镜约钗盟心已许【句】诗写在小红楼【韵　张于湖词花字朱字可用仄声镜字可用平声巳字用去声字尤妙写在小三字用上去上妙】
　　梅子黄时雨【即黄梅雨】
　　家住东京【句】积世富豪裔【韵】承朝命武班之职【韵】正青春琴瑟和美【韵】论奢华世间无比【韵　陈巡检传竒家字承字华字可用仄声积字可用平声美字可用平韵职字宜用去声】
　　似娘儿
　　一女貌天然【韵】縁分浅亲事迟延【韵】愿天早与人方便【韵】丝萝共结【句】蒹葭可倚【句】桑杏相聨【韵　荆钗记一字早字可用平声桑字可用仄声与可倚三个上声妙】
　　望逺行
　　名缰利锁【韵】厯尽程途凄楚【韵】翠减红销【句】何日此身安妥【韵】过了叠叠山崖【句】又见迢迢野渡【韵】回首望长安日下【韵　江流传竒】
　　【厯字又字可用平声何字回字可用仄声楚字渡字下字俱失韵不足法也利锁翠减过了去上声此字上声野渡首望上去声俱妙】
　　鹧鸪天
　　万里闗山万里愁【韵】一般心事一般忧【韵】亲闱暮景应难保【句】客馆风光怎久留【韵】换头他那里【句】漫凝眸【韵正是】马行十步九回头【韵】归家只恐伤亲意【句】阁泪汪汪不敢流【韵　琵琶记】
　　【上万字上一字暮字客字怎字十字阁字不字可用平声归字可用仄声万里暮景那里去上声久字马字九字恐字敢字五个上声俱妙】
　　仙吕宫过曲
　　光光乍【自此至上马踢十曲皆小用亦可借作冲场】
　　因感病不痊【韵】合药用多般【韵】要买婆婆一黄犬【韵】特与婆婆钱一贯【韵　杀狗】记
　　【因字可用仄声合字要字特字可用平声痊与犬是一韵般与贯又一韵不可学也犬字上声贯字去声妙合音葛】
　　铁骑儿【又名檐前马】
　　赶家兄【句】赶家兄【句】不见踪影【韵】厯尽防山林【韵】加鞭赶上【句】勒马去如云【韵　卧氷记】
　　【不见踪影用平平上去亦可厯字勒字可用平声此曲用三韵谬甚影字上声尽防去上声赶上马去上去声俱妙】
　　碧牡丹
　　冒雪汤风【句】去寻鲤鱼【韵】到处都寻徧【句】无买处【韵】逺观渔父在河边【句】寻问取【韵　同前】
　　【目字到字逺字俱可用平声渔字可用仄声首句在风字断为是取字上声妙　渔父父字即作甫音亦渔翁也旧谱必欲作父母之父非此曲本缺板今据九宫谱定补】
　　大斋郎
