<!-- { "loadSidebar": true } -->
　　【首句邃字即是起韵旧谱于第二句注韵又邃本去声亦误作平声出字中原音韵入作上戸字正韵本上声】
　　刮地风　　　　　　　　　　刘东生【散套】
　　【疎刺刺】一弄儿秋声不断续【韵】真乃是万籁笙竽【韵】一年儿好景休孤负【韵】渐看他柳减荷枯【韵】炎气浮【句】日影晡【韵】送长天落霞孤鹜【韵】扫纤尘净太虚【韵】见氷轮飞出云衢【韵】
　　四门子　　　　　　　　　　　同　前
　　剔团栾碾破银河路【韵】放寒光照九区【韵】上南楼似入清虚府【韵】卷珠帘遥望舒【韵】列玳筵【句】倒翠壶【韵】玉箫声似防云双鳯雏【韵】引小鬟【句】拥艳姝【韵】摆列着清歌妙舞【韵】
　　【列字中原音韵入作去旧谱作平非】
　　古水仙子【或无古字】　　　　　　　　郑德辉【倩女离防】
　　【据着俺】老母情【韵他则待】祅庙火刮刮匝匝烈焰生【韵】将水面上鸳鸯【句】忒楞楞腾生分开交颈【韵】疎刺刺沙鞴雕鞍撒了锁鞓【韵】厮琅琅汤偷香处喝号提铃【韵】支楞楞争弦断了不续碧玉筝【韵】吉丁丁当精甎上摔碎菱花镜【韵】扑通通咚井厎坠银屏【韵】
　　【烈旧谱误作列焰字闭口音应标圈刺字中原音韵入作去支楞楞下攷元人曲有争字盖忒楞楞腾疎刺刺沙厮琅琅汤吉丁丁当扑通通咚并四字形容也】
　　古寨儿令【寨一作赛或无古字】　　　　　　同　前
　　【每日价】萦萦【韵阁不住】两泪盈盈【韵】手指着胸堂自招承【韵】自感叹【句】自伤情【韵】自悔懊【句】自由性【韵】
　　【懊字训恨者应上声】
　　古神仗儿【亦作煞或无古字】　　　　　　王伯成【天寳遗事】
　　尘清洞府【韵】风生桂窟【韵】梦断瑶池【句】防离洛浦【韵】鴈行鸳序【韵】莺雏燕乳【韵】侍晨妆翠围红簇【韵】恐要侍儿扶【韵】宜写在嬾妆图【韵】
　　节节高【节一作接】　　　　　　　　　卢疎斋【小令】
　　雨晴云散【句】满江明月【韵】风微浪息【句】扁舟一叶【韵】半夜心【句】三生梦【句】万里别韵闷倚篷窻睡些【韵】
　　者刺古　　　　　　　　　　　杨景辉【小令】
　　拣山林深处居【韵】盖草舍茅庐【韵】引岩泉入圃渠韵浇野菜山蔬韵穷生涯自足韵远是非荣辱【韵】凿石栽松锄云种竹【韵】无所拘【韵】乐自如【韵】
　　【岩字闭口音应标圈辱字竹字中原音韵皆入作去】
　　愿成双　　　　　　　　　　　顾均泽【散套】
　　梅腮褪【句】柳眼肥【韵】雨丝丝开到荼防【韵】一春常是盼佳期【韵】不觉的香消玉体【韵】忒风流姝媚【韵】忒聪慧【韵】怎生般信絶音稀【韵】丁宁杜宇【句】那人行啼【韵】冷落了秋千月厎【韵】
　　【褪字旧谱误作腿絶字入作平杜字正韵并无去声旧谱俱误】
　　贺圣朝【与中吕商调出入】　　　　　　　无名氏【小令】
　　春夏间【韵】徧郊原桃杏繁【韵】用尽丹青图画难【韵】道童将驴鞴上鞍【韵】忍不住只恁般顽【韵】将一个酒葫芦杨柳上拴【韵】
　　【杏字正韵祗有上声旧谱误作去声】
　　红锦袍【即红衲袄】　　　　　　　　　无名氏【小令】
　　那老子彭泽县嬾上衙【韵】倦将文巻押【韵】数十日不上马【韵】柴门掩上咱【韵】篱下看黄花【韵】爱的是绿水青山【句见一个】白衣人来报【句】来报五柳庄幽静煞【韵押字日字皆入作去旧谱误】
　　昼夜乐　　　　　　　　　　　赵显宏【小令】
　　游赏园林酒半酣【韵】停骖停骖【韵】看山市晴岚【韵】飞白雪杨花乱糁【韵】爱东君绕地里将诗探【韵】聼花间紫燕呢喃【韵】景物堪【韵】当了春衫【韵】醉倒也应无憾【韵】利名利名誓不去贪【韵】聼昝【韵】曾叅曾叅【韵】花暮四朝三【韵不饮呵】莺花笑俺【韵】想从前枉将风月担【韵】空赢得鬓髪防鬖【韵】江北江南【韵】江北江南【韵】再不被多情赚【韵防字旧谱误作防】
　　人月圆　　　　　　　　　　　张小山【小令】
　　松风十里云门路【韵】破帽醉骑驴【韵】小桥流水【句】残梅剩雪【句】清似西湖【韵】幺而今杖履清霞洞府【韵】白髪樵夫【韵】不如归去【韵】香鑪峰下【句】吾爱吾庐【韵】
　　防楼春【即抛毬乐】　　　　　　　　　王伯成【天寳遗事】
　　雨云新扰【韵那更】宿酒禁虐【韵】尽侍儿催促晨妆【句】任鸾镜空照【韵】手支颐枕并瑚【句】衣襜体衾拥鲛绡【韵】嬾收零落花钿【句】寳髻笼防【句】金钗亸鳯翘【韵】倚春风不展眉尖【句】一防春心【句】怕春愁多少【韵】睡思愈添【句】粉光莹损【句】人间花月妖娆【韵】红愁绿惨【句】粉悴脂憔【韵】
　　【禁字应平声亸字本上声俗作軃又发去声非思字莹字皆应去声】
　　侍香金童【与商调出入】　　　　　　　关汉卿【散套】
　　春闺院宇【句】柳絮飘香雪【韵】帘幙轻寒雨乍歇【韵】东风落花迷粉蝶【韵】芍药初开【句】海棠才谢【韵】柔膓脉脉【句】新愁千万叠【韵】偶记年前人乍别【韵】秦台玉箫声断絶【韵】鴈厎关河【句】马头明月【韵】
　　降黄龙衮　　　　　　　　　　同　前
　　鳞鸿无便【句】锦牋慵写【韵】腕防金【句】肌削玉【句】罗衣寛彻【韵】泪痕淹破【句】胭脂双颊【韵】寳鉴愁临【句】翠钿羞贴【韵】等闲孤负【句】好天良夜【韵】玉鑪中【句】银台上【句】香消烛灭【韵】鳯帏冷落【句】鸳衾虚设【韵】玉笋频搓【句】绣鞵重攧【韵】
　　【防字旧谱讹作惚字无解彻字入作上】
　　双鳯翘【即女冠子与大石调出入】　　　　　　王伯成【天宝遗事】
　　奏説春娇【韵】为头儿引见根苗【韵】喉舌运机巧【韵】拳教画笔【句】绰染丰标【韵】如还不暗约【韵】猛见天顔【句】便显妖娆【韵】宫嫔也笑色【句】朝臣也惊讶【句】东君也懊恼【韵】吾皇为要花开早【韵】上林见嬾黄着柳梢【韵】催花曲着调【韵】开元羯鼓【句】临轩笑撃【句】感动青霄【韵】皇都呈瑞巧【韵】桃杏花匀【句】兰蕙香飘【韵】良辰乍遇【句】韶华怡笑【韵】东月正好【韵】
　　【爲字据文义宜平声拳字疑譌着调着字据文义宜如字杏字祗有上声】
　　倾杯序　　　　　　　　　　　同　前
　　蜀道中间【句】马嵬侧近【句】讨根讨苗絶地【韵】帅首独尊【句】众心皆悦【句】军政特聼【句】将令频催【韵】鴈行失羣【句】葛絶藤【句】鸾鳯分飞【韵】偏愁慌【句】倾城国的太眞妃【韵】
　　【慌本上声旧谱作荒非】
　　文如锦　　　　　　　　　　　王和卿【散套】
　　病恹恹【韵】柔肠九曲闲愁占【韵】精神絶尽【句】情绪不忺【韵】茶饭减【韵】闷愁添【韵】寳钏防【句】罗裙掩【韵】翠淡蛾眉【句】红消杏脸【韵】愁在眼厎【句】人在心上【句】恨在眉尖【韵】对妆匳【韵】新来瘦却【句】旧时娇艳【韵】空攧金莲搓玉纤【韵】贩茶客船【句】做了搬愁旅店【韵】谁人不道【句】何人不【韵】娘意坚【句】恩情险【韵】两行痛泪【句】千防万防【韵】读书人窘【句】贩茶客富【句】爱钱娘严【韵】不中黏【韵】凖了书箱【句】当了琴劒【韵我待】甘心守秀士捱虀盐【韵】忍寒忍饥无厌【韵】娘爱他三五文业钱【句】把女送入万丈坑堑【韵】想才郎于俺话儿甜【韵】意悬悬一防心常欠【韵】影儿般不离左右【句】罪人也似镇常拘钳【韵】
　　【防字旧谱误作惚淡字杏字文字本皆上声箱字旧谱误作厢入字入作去罪字祗有上声】
　　九条龙　　　　　　　　　　　白无咎【散套】
　　正欢娱谁想离合【韵】白日且由闲【句】到晚来冷清清独卧【韵】他【韵】抛持煞人也呵【韵】
　　兴隆引【隆一作龙】　　　　　　　　中和乐章
　　龙马献图【韵】鸳鸾簉羽【韵】后从扬戈【句】前驱负弩【韵】平秦下陇【句】收吴定楚【韵】握干符抚安中土【韵】疆宇大过前古【韵】
　　【从字据文义应去声过字据文义应平声】
　　尾声　　　　　　　　　　　　郑德辉【倩女离防】
　　蓦地心回猛然醒【韵兀良】草店上一防孤灯【韵】照不见伴人清瘦影【韵】
　　正宫【其音惆怅雄壮】
　　端正好【与仙吕不同】　　　　　　　　费唐臣【贬黄州】
　　道德五千言【句】礼乐三千巻【韵本待】经纶就舜日尧天【韵】只因两角蜗蛩战【韵】贬得我日近长安远【韵】瑶台昨夜蛟龙战【韵】玉鳞甲飞满山川【韵】冯夷饮罢琼林宴【韵】醉把鲛绡翦【韵】
　　【贬字饮字闭口音应标圈绡字旧谱譌作鮹】
　　滚绣毬【亦作子母调】　　　　　　　　同　前
　　我怕不文章如韩退之【句】史笔如司马迁【韵】英俊如仲宣子建【韵】豪迈如居易宗元【韵】风骚如杜少陵【句】疎狂如李谪仙【韵】高洁如谢安李愿【韵】德行如闵子颜渊【韵】为不学乘槎浮海鸱夷子【句】生纽做踏雪骑驴孟浩然【韵】困煞英贤【韵】
　　【杜字浩字本上声旧谱皆误注】
　　倘秀才【亦作子母调】　　　　　　　　尚仲贤【归去来辞】
　　面对着青山故友【韵】眼不见白衣送酒【韵】愁则怕明日黄花蝶也愁【韵】好教我情緖嬾【句】意难酬【韵】无言低首【韵】
　　灵寿杖【即呆骨朶】　　　　　　　　　同　前
　　西风落叶山容瘦【韵】呀呀的鴈过南楼【韵】霜满汀洲【韵】水痕渐收【韵】山泼黛层层险【句】水泛碧粼粼皱【韵】记得是清明三月三【句】不觉又重阳九月九【韵】
　　叨叨令　　　　　　　　　　　邓玉宾【小令】
　　白云深处青山下【韵】茆庵草舍无冬夏【韵】闲来几句渔樵话【韵】困来一枕葫芦架【韵】您省的也么哥【句】您省的也么哥【句】煞彊如风波千丈担惊怕【韵】
　　【文字无去声旧谱误】
　　塞鸿秋【与仙吕中吕出入】　　　　　　　张小山【小令】
　　直钩曾下严滩钓【韵】清风自效苏门啸【韵】蜜蜂飞绕簪花帽【韵】野猿夜守丹鑪灶【韵】扁舟范蠡高【句】五柳陶潜傲【韵】南华梦里先惊觉【韵】
　　【蜜字旧谱譌密范字闭口音应标圈又并无去声觉字入作上】
　　脱布衫【与中吕出入】　　　　　　　　张鸣善【小令】
　　草堂中夏日偏宜【韵】正流金铄石天气【韵】素馨花一枝玉质【韵】白莲藕様弯琼臂【韵】
　　【铄字旧谱误作砾】
　　小梁州【与中吕出入】　　　　　　　　同　前
