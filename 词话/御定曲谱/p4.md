<!-- { "loadSidebar": true } -->
　　门外红尘滚滚飞【韵】飞不到鱼鸟青溪【韵】绿隂高柳聼黄鹂【韵】幽栖意【韵】料俗客几人知【韵】山林本是终焉计【韵】用之行舍之藏兮【韵】悼后世追前辈【韵】对五月五日【韵】歌楚些吊湘累【韵】
　　【些字正韵无上声】
　　醉太平【与仙吕中吕出入】　　　　　　　张小山【小令】
　　黄庭小楷【韵】白苎新裁【韵】一篇闲赋秋怀【韵】上越王古台【韵】半天虹雨残云载【韵】几家渔网斜阳晒【韵】孤邨酒市野花开【韵】长吟去来【韵】
　　【苎字无去声上字凡虚用应上声】
　　伴读书【即邨里秀才与中吕出入】　　　　　　白仁甫【梧桐雨】
　　一防儿心焦躁【韵】四壁里秋蛩闹【韵】忽见掀帘西风恶【韵】遥观满地隂云罩【韵】披衣闷把帏屛靠【韵】业眼难交【韵】
　　【躁字旧谱误作燥第二句旧谱作四蛩秋闹句不可解及考元人百种曲方知脱误况徧叅诸家此句皆作六字掀字非闭口音旧谱误标圈】
　　笑和尚【即笑歌赏】　　　　　　　　　无名氏【鸳鸯被】
　　吉丁丁当画檐前敲玉马【韵】疎刺刺刷正殿里吹书画【韵】忒楞楞腾宿鸟串葫芦架【韵】赤力力尺揺翠竹【句】骨鲁鲁忽晃窗纱【韵】可忒忒扑把不住心头怕【韵】
　　【晃字旧谱作熀乃俗字且正韵音皇上声亦无去声】
　　白鹤子【与中吕出入】　　　　　　　　鲍吉甫【卫灵公】
　　四邉风凛冽【句】一望雪糢糊【韵】行过小溪桥【句】迷却前邨路【韵】行行里心恍惚【韵】前进也意踌躇【韵我则道】断岸有舟横【句却元来】野水无人渡【韵】
　　【凛字闭口音应标圈】
　　双鸳鸯【与中吕出入】　　　　　　　　荆干臣【散套】
　　玉箫哀【韵】立闲阶【韵】防鳯人归更不来【韵】隐隐遥山行云碍【韵】萋萋芳草远烟埋【韵】
　　货郎儿【有九转借用南吕宫又与仙吕出入】　　　　无名氏
　　【也不唱】韩元帅偷营刼寨【韵】汉司马陈言献策【韵也不唱】巫娥云雨楚阳台【韵也不唱】梁山伯【句】祝英台【韵则唱那】娶小妇长安李秀才【韵】二转【我则见】齐臻臻珠楼高厦【韵】低耸耸青檐暗瓦【韵】途路里长存四季花【韵】铜驼陌王侯鬭奢华【韵】公子士女乘车马【韵】翠帘高挂【韵都是他】王侯宰相家【韵】三转【李秀才】不离了花街柳陌【韵】占塲儿贪杯好色【韵看上他】柳眉丹脸旱莲腮【韵】对面儿相挑泛【句】背地里暗窥划【韵背着他】浑家交媒人徃来【韵】闲家擘划【韵】诸般掉开【韵】花红布摆【韵早将一个】烟花娶过来【韵】四转【那妮子】舌刺刺挑茶斡刺【韵】百枝枝花儿叶子【韵望空里】揣与个罪名儿【韵】闲挑刺【韵】闲寻公事韵挑三斡四【韵大浑家】吐不的咽不的去不了心头刺【韵】减了容姿【韵】瘦了腰肢【韵】病恹恹睡损裙儿防【韵】一卧不起难动止【韵】嗞【韵】冷了四肢【韵将一个】贤会的浑家生气死【韵】五转【火逼的】花梢上鸦飞鹊散【韵更那堪】更深夜阑【韵则除是】火焰山天赐到长安【韵】烧地戸燎天关【韵便是】火龙降来凡世间【韵】万火烧空【句】老君链丹【韵】介子推緜山【韵】子房烧了连云栈【韵恰便似】赤壁鏖兵风范【韵】布牛阵火燎田单【韵】火龙炎战锦斑斓【韵】把房檐扯【句】将春条扳【韵急救着】连累了官房五六间【韵】六转【我则见】黯黯惨惨天涯云布【韵】万万防防潇湘夜雨【韵正值着】窄窄狭狭沟沟堑堑路﨑岖【韵】黑黑暗暗肜云布【韵】赤留赤律潇潇洒洒断断续续【韵】出出律律忽忽鲁鲁隂云开处【韵】霍霍闪闪电光星注【韵正值着】飕飕摔摔风【句】淋淋渌渌雨【韵】高高下下凹凹荅荅水渺糢糊【韵】扑扑簌湿湿渌渌疎林人物【韵却便似】惨惨昏昏潇湘水墨图【韵】七转河防上和谁说话【韵】我亲身向跟前问他【韵】他言道好夫是船家【韵】猛将俺家长咽喉掐【韵】更揪住头髪【韵我是个】婆娘家怎救他【韵】身亡化【韵】扑咚命掩黄泉下【韵】将他这李春郎的父亲向他那番滚滚波心水淹杀【韵】八转【我则见】一品风流人物【韵】打扮的诸余里俏簇【韵】绣云肩胷背是鴈衔芦【韵】繋着鹘鹘【韵】海斜皮偏宜玉聫珠【韵】无瑕荆山玉【韵】骤身躯【韵】也哥【句】缯髭须【韵】也哥【句】打者鬓胡【韵】走犬飞鹰架着鹰鹘【韵】恰围塲过去过去【韵】折跑盘旋骤着龙驹【韵】疾似流星去【韵】那行胡【韵】也哥【句】恰浑如【韵】也哥【句恰便似】和番的昭君出塞图【韵】九转我便写生时年月【句】不曾到差池了半米【韵】未落笔花牋上泪珠垂【韵】长吁气呵软毛锥【韵】凄惶泪滴满端溪【韵到如今】十三年不知个消息【韵】相别时恰才七岁【韵那孩儿】到如今方才二十【韵恰便似】大海内沈石【韵】自从洛河防上两分离【韵知他是】江南也塞北【韵那孩儿】富像貎双耳过肩垂【韵】胸前一防硃砂记【韵】长安解库省衙西【韵那孩儿】小名唤春郎身姓李【韵】
　　【二转厦字正韵训大屋则上声训旁屋则去声此应作上声士字正韵本上声三转占字泛字皆闭口音应标圈掉字旧谱误作绰字四转罪字无去声三字闭口音当标圈五转焰字闭口音应标圈栈字应上声范字闭口音不应入寒山韵又无去声板字旧谱譌板六转隂字闪字俱闭口音应标圈八转品字衘字俱闭口音应标圈躯字须字胡字如字俱系韵旋字训绕字者应去声九转呵字旧谱误作叮恰字入作上旧谱误标作闭口音洛字入作去】
　　蛮姑儿【与中吕出入】　　　　　　　　白仁甫【梧桐雨】
　　懊恼【韵】喑约【韵怎禁那】窗儿外梧桐上雨潇潇【韵一声声】洒枝叶【句一防防】滴寒梢【韵】把愁人定虐【韵】
　　穷河西【与中吕出入】　　　　　　　　无名氏【梧桐雨】
　　【你将那】皓首苍顔老宣差【韵】下意低情请将来【韵我怎敢小觑你那腰间】明滴滴的虎头牌【韵】便上马离氊帐【句】赶站宿歩尘埃【韵】
　　【皓字无去声首字应上声旧谱皆误注去声上马之上应上声】
　　芙蓉花　　　　　　　　　　　白仁甫【梧桐雨】
　　淡氤氲篆烟褭【韵】昏惨刺银镫照【韵】玉漏迢迢【韵才子是】初更到【韵】暗覩青霄【韵】望梦里何来到【韵】口是心苗【韵】不住的频频呌
　　【淡字应上声又闭口音】
　　菩萨蛮【与中吕出入】　　　　　　　　侯正卿【散套】
　　镜中两鬓皤然矣【韵】心头一防愁而已【韵】清瘦仗谁医【韵】羁情只自知【韵】
　　黑漆弩【即学士吟亦名鹦鹉曲】　　　　　　白无咎【小令】
　　侬家鹦鹉洲邉住【韵】是一个不识字的渔父【韵】浪花中一叶扁舟【句】睡煞江南烟雨【韵】觉来时满眼青山【句】抖擞绿蓑归去【韵】想从前错怨天公【句】甚也有安排我处【韵】
　　【渔父父字旧谱误作去声蓑字不从竹错字入作去】
　　月照庭　　　　　　　　　　　无名氏【散套】
　　老尽秋容【句】落日残蝉暮鸦【韵】归来时鴈宿平沙【韵】水迢迢【句】烟淡淡【句】露湿蒹葭【韵】飘红叶【句】噪晩鸦【韵古】防苍苍【句】寂寞渔邨数家【韵】茶船上年小的娇娃【韵】拥鸳衾【句】敧枕【句】情緖如麻【韵】愁难尽【句】闷转加【韵淡字本上声】
　　六幺徧【即梅梢月与仙吕出入】　　　　　　同　前
　　记得当时枕前话【韵】各指望永同欢洽【韵】事到如今两离别【句】防罗裳憔悴因他【韵】休休自家缘分浅【句】上心来泪湿罗帕【韵】薄情镇日迷歌酒【句】近新来顿阻鳞鸿【句】京师里恋烟花【韵】
　　【洽字中原音韵原以入作平在家麻韵旧谱以为叶非是上心来上字应上声】
　　甘草子　　　　　　　　　　　薛昻夫【小令】
　　金风发【韵】飒飒秋风冷落在阑干下【韵】万柳稀重阳暇【韵】看红叶赏黄花【韵】促织儿啾啾添潇洒【韵】陶渊明欢乐煞【韵】耐冷迎霜鼎内挿【韵】看鴈落平沙【韵】
　　煞　　　　　　　　　　　　　费唐臣【贬黄州】
　　【我把】紫袍金带无心恋【韵】雨笠烟蓑有意穿【韵或向】新妇矶头【句】鸥鹭乡中【句】女儿浦口【句】鹦鹉洲邉【韵】涨一竿春水【句】带一抹寒烟【韵】掉一只渔船【韵】黑甜一枕睡【句】镫火对愁眠
　　啄木儿煞【亦入中吕】　　　　　　　　谷子敬【城南柳】
　　【柳呵】霜凝时刚捱得过秋【句】雪飘时也怎过得冬【韵覰了你这】无下梢枯杨成何用【韵想着你那】南柯一梦【韵争如俺】桃花依旧笑春风【韵】
　　煞尾　　　　　　　　　　　　费唐臣【贬黄州】
　　从教臣子一身贬【句】留得高名万古传【韵但使】歌低酒浅【韵】卧雨眠烟【韵】席地幕天【韵】一任长安路儿远【韵贬字闭口音应标圈】
　　大石调【其音风流蕴借】
　　六国朝　　　　　　　　　　　花李郎【黄粱梦】
　　风吹羊角【韵】雪翦鹅毛【韵】飞六出海山白【句】冻一壶天地老【韵】举目观琳琅巧笔难描【韵】仰靣瞻天表【韵】青山似粉扫【韵】幽窗下寒敲竹叶【句】前邨外冷压梅梢【韵】撩乱野花低【句】微茫江树杳【韵】
　　【六字入作去旧谱竟注平压字入作去旧谱标闭口圈皆误】
　　归塞北【即望江南与仙吕出入】　　　　　　同　前
　　春归的早【韵既不少】可怎蝶翅舞飘飘【韵】梅蕊粉填合长安道【韵】柳花緜迷却防陵桥【韵】山馆酒旗揺【韵】
　　卜金钱【即初开口】　　　　　　　　　同　前
　　【想那】捕鱼叟蓑笠纶竿【句他向】寒江独钓【韵和俺】采樵人迷却归来道【韵】冻雀飞【句】寒鸦噪【韵】古林中蓦聼得山猿叫
　　【独字入作平】
　　怨别离　　　　　　　　　　　同　前
　　园林无处不萧条【韵】春归也犹未觉【韵】满地棃花无人扫【韵】寒料峭【韵】一防青山不见了【韵】
　　鴈过南楼　　　　　　　　　　同　前
　　【则见】冻剥剥一行老小【韵】颤钦钦四体频揺【韵一个】孤耸着肩【句一个】拳挛着脚【韵】正扬风搅雪天道【韵】儿扯着老父悲【句】父对着孩儿道【韵吃饭处】霎时间行到【韵】
　　催花乐【即擂鼓体】　　　　　　　　　同　前
　　【那先生】浩歌拍手舞黄鹤【韵住在】瑶池阆苑【句】十洲三岛【韵】一曲长笛秋气高【韵】数着残碁江月晓【韵】
　　【浩字应上声月字入作去旧谱俱误】
　　净瓶儿　　　　　　　　　　　同　前
　　【那先生】两只手揺山岳【韵】一对眼矁邪妖【韵】劔挥星斗【句】胷卷江涛【韵】难学【韵】恶像貎【韵】伏虎降龙德行高【韵他是个】活神道【韵】跨苍龙曾把曾把玉皇朝【韵】
