<!-- { "loadSidebar": true } -->
　　【沽美酒带太平令】（众行介）看蓬莱如一拳，东洋路似杯悬，只有本地风光落眼前。诗和酒何须唱酣，宝和玉终须弃捐。吸西江、把银河拨转，洒醍醐、把沧溟倒挽。俺呵，那怕他天翻地翻、山残水残。呀．劫为灰铁船不烂。
　　（众作下船介）（小生、众）天门劈破浪成堆，（小旦、众）客散还从去路来。（众下）（生）不是一篇明月赋，（丑）何缘满载宝船回。（且扮舟子）相公，你身巳登岸，这船也是用不着得了。（指介）你看那壁厢，主人翁来也。（生上岸回头看，丑下不見介）呀，如何连船也不见了？
　　【清江引】（生）世间苦海如波卷，万物浮沤散。仙舟何处来，仙客常相伴？一天秋俱付与明月管！
　　曾访成连海上舟，梦中时与化人游。
　　汉唐人物方为友，叔季声歌不耐愁。
　　舌底青莲争锦瑟，席前白雪幻丹丘。
　　年来游戏成三昧，华表空疑姓字留。
　　舟返仙源，怨起从前闲愁，此是烦恼菩提。拔数千年之尤，同堂相见，野航路史不妨傀儡。冰壶就中，竿木随身，才见其深李道力。
　　海厈
