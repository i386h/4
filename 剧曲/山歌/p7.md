<!-- { "loadSidebar": true } -->
姐儿馒团<门贝>垃像汤婆，人门前稳重又温和，未到黄昏捉我扌匍了摸，拿我肚皮常滚得我急箍箍，（白）急箍箍，急箍箍，情哥郎派扌赖忒无徒，当初拿子小阿奴奴好似珍珠玛瑙，活宝珊瑚，道是我热闸闸介有趣，暖烘烘介对科，弗比薰笼介碍事，又强如火炭个脚炉，被里时常相会，席上弗住介揩磨，我指望搭你无个分开日脚，得知立子春来看看捉我冷疏，丢踏板上理也弗理，瞧也理弗瞧，一夜子搭个家主婆困在床上，说道会，冉阝了你弗欢喜子个汤家里个，再说道渠个年纪忒多，汤婆听得，眼泪直铺，官人呀，（黄莺儿）名色号汤婆，戊戌生，年不多，汤家还是我的亲生父，我只为热心肠似火，俏冤家爱我，苦怜我被窝中准夜如扌牵磨，一脚就碾开奴，到如今轻风露水，你心上道如何，（白）说郎弗转，自跌个胸脯，恨我里个爷娘弄得我一点无个还覆，枉子你也来我个面上废子多少工夫，我冉阝间拨来别人介轻贱，算来长情倒弗如酒注茶壶，（歌）姐道郎呀，寒寒冷冷护子你多少脚，冉阝间倒捉个竹夫人做子小家婆，竹夫人听得子气膨膨，出口就骂老惜春，你是冬来我是夏，缘何牵扰阿娘身，（白）阿娘身，阿娘身，惯要来个人前说别人，几次人前说我懒朴要困，个是家主公欢喜我个风情，你未到黄昏就叛来个被里，我看你亻奢上头个点动紧，汤婆子说道，亏你羞也弗识，自道风情，我看你精赤洒洒，无介点趣向，弗如个老太婆包包扎扎有介两件衣身竹夫人说道杨梅乾吃介两个，忒煞恶心，包包扎扎便是布头布脑，有要绿袄红裙，吃个张官人要落你个意利好像汁罐，吃个李大舍说你个气质就似汤瓶，汤婆子面一啐，你好像灯台弗照自身，我近看子你活像个炭个嘴脸，我还看子你好似蟹簖个戎形，阁子家主公多少个毛腿，听子家主婆几呵个风声，竹夫人便说道我强如你吞个家主婆个双臭脚，强如你做个家主公帮丁，我生来眼目清爽，肚里一点小心，短弗局促，长弗伶仃，壮弗擂堆，瘦弗薄轻，汤婆子说道，我骨格重你两两，我价色多是你十分，凭你说我悭吝，强如你笺片个妖精，两个相争斗殴，搂子一个黄昏，道是个家主婆听得，喝骂高声，一个无介点大小，一个弗让介点卑尊，两个侪跪来搭，直到更尽夜深，汤婆子对子个竹夫人纽嘴纽面，竹夫人就说起前因，（黄莺儿）想起旧恩情，竹夫人，浪得名，虽与他同床不得，同衾枕，搂抱我在身，心儿里感承谁知不久成孤另，悔初心，只为趋炎附势，如今落得冷清清，（白）道是个家主公听得，竹夫人说得伤心，（歌）家主公喝子竹夫人起来，你下遭再弗许你个样劈竹性，汤婆子，你弗许你热绰绰乱搂要温存。
○笼灯
姐儿生来像笼灯，有量情哥捉我寻，因为偷光犯子个事，後来忒底坏奴名，（白）坏奴名，坏奴名，阿奴细说我郎君，你正日介来张头望项，眼看奴身，你道是我短又弗局蹴，长又弗伶仃，因是更了我听你有子个情意，一日子月黑夜暗扌桀子我就奔，也弗管三更半夜，也弗管雨落天阴，也弗管地下个沟荡，挨过子多少个巷门，也弗管个更铺里个夜夫，也弗怕路上撞着子个巡兵，金锣一响，吓得我冷汗淋身，一到到子屋里，我方才得个放心，道是伴得你年把也弗上，你就要弃旧恋新，屈来里说起，撞你介个贼精，郎道你弗要辞劳叹苦，懊悔连声，你当初白白净净，紫气胜胜，你冉阝间浑身好像个油篓，满面拦子个灰尘，人门前全勿骜好，头上箍子介条草绳，夜里只好拿你来应急趟趟，日里斡耍个正经，还有介多呵弗好，我一发说来你听听，（打枣歌）怕只怕你火性儿时常不定，照了前又照子後不顾自身，一身破损通风信，长与别人好，又与小人跟，转一个湾儿我这里见你的影，（白）姐儿面介一啐，就骂个负义薄情，你当初淬得火着介要我，一夜弗放我离身，我也弗知光辉子你多少，也弗知替你瞒子几呵个风声，你只厌我眼前个腌润，弗念我起初个鲜明，（歌）你捉我提得起来放得下，我只搂得你灶前火烛无一星。
○老鼠
郎儿生得好像老鼠一般般，夜里出去偷情日里闲，未到黄昏出来张了看，但等无人只一钻，（白）只一钻，只一钻，阿奴欢喜小尖酸，来去身松快便，两只眼睛谷碌碌会看会观，听得人声一躲，火光背後就缩做子一团，能会巴檐上屋，又会掾柱爬梁，也弗怕铜墙铁壁，也弗怕户闭门关，也弗怕竹签笆隔，也弗怕直楞窗盘，一夜子钻进子我个屋里，走到子我个房前，扯着子个房帘上金铃索声能介一响，吓得我冷汗直钻，我里个阿爹慌忙咳嗽，我里个阿娘口里开谈，便话道阿囝耍响，我明明里晓得你臭贼，做势困着弗敢开言，个个臭贼当时使一个讦较，立地就用一个机关，口里谷谷声做介两声婆鸡叫活像，连连声声数介两声铜钱，我里应，明朝早些起来求介一条灵签，我里臭贼听得子一发胆大，连忙对子我被里一钻，就要搭小阿奴奴不三不四不四不三，一张嘴好似石块，一双脚好像冰团，（黄莺儿）两脚像冰团，被窝中快快钻，偷油手段把偷香按，虽然未安，得欢且欢只愁五个更儿短，嘱付俏心肝，他老人家醒困，须是悄悄好遮瞒，（歌）姐道我郎呀，你没要爬爬懒懒介趁意利，惊动我里门角落里困猫团。
一云，结识私情像老鼠一般般，未到黄昏各处去钻，倚墙<门壹>壁，转过画栏，穿窗入户，到奴枕旁，奴的东西被你长偷惯，姐道老鼠阿哥呀，今後要来须是轻脚轻手介走，没要吓觉我困里猫团，意略同。
○困弗着
姐儿困弗着好心焦，思量子我里个情哥只捉脚来跳，好像漏湿子个文书失约子我，冷锅里筛油测测里熬，（白）测测里熬，测测里熬，姐儿口骂杀千刀，我蓦傅教寄信来叫你，你蓦好像个讨冷债个能介有多呵今日了明朝，（皂罗袍）堪叹薄情难料，把佳期做了流水萍飘，柳丝暗结玉肌消，落红惹得朱颜恼，情牵意挂，山长水遥，月明古驿，东风画桥，冉阝人何事还不到，（白）姐儿气子介一气，噎漫漫眼泪介双抛，只见灯花连报，喜鹊连连又叫子介多遭，姐儿正在疑惑，只听得窗外门敲，小阿奴奴连忙赶搭出去，来窗眼里张着子个臭贼了便胆丧了魂消，我便开弗及个门闩，拔弗及个门销，渠再一走走进子个大门，对子房里一跪，就来动手动脚扌桀住子我个横腰，我便做势介一个苦毒假意介个心焦，（桂南枝）黄昏静悄，我把被儿来薰了，看看等到月上花梢，查冥冥全无消耗，听残更漏鼓，冉阝时你方才来到，我把脸儿变了，他跪在床前告，我假意焦，恨不得咬定牙，只是忍不住笑，（白）郎说道姐儿，我弗是恋新弃旧，只是路远山遥，今夜我来迟失信望你宽洪姐姐饶饶，姐儿双手扶郎起来，你弗要支花野味了唠叨，（歌）姐道我郎呀，好像一脚踢开子个绣球丢落子个气，做介个脱衣势子听你跌三交。
○歪缠
姐儿生来眼睛鲜，弗知趣後生死命歪思缠，镜子里相逢只怕难着肉，笼糠绞索要绳难，（白）要绳难，要绳难，姐听後生说一番，你无些事干，耍了在个条街上跳灶王个能介奔来奔去，我看你淡滋滋耍了常坐在我里门前，我自有正经搭别人说话，再不要你接口传言，小男儿哭我自然会抱，要你进来搿搿坐坐，一味里支花野味，我看你手里无介半个铜钱，你常摸进来搭我挨肩擦背，你常时捉我拽拽布衫，我匡备道要听你苦毒跋舌，我也算後思前，我苦听你扯破子个面皮，你就要从头至尾捉我来牵扳，我虽无亻奢篷尘落在你眼里，你搭个起男人爱，好弗会生事造言，我只得耐子戎气，足足里吃你浪搭子介一年，一日姐儿立在大门口，瞟个菜蔬过去，只见钓鱼个走到面前肩头上背子鱼笼，腰里插子个钓竿，左手提子介一{拐}，右手拿子介一篮，姐儿便问个钓鱼个，亻奢鱼来呵，钓鱼个口娘子连连，拐里尽是宿鲫，篮里尽是鳗鲤鳅鳝，我落色不要，鲫鱼要多少铜钱，娘子，银子二分半白脸，铜钱要廿七个黄边，正来里说价钱弗了，後生看见鼻搭嘴踵赶到门前，劈手一夺拿个鳝里播播，提个篮里颠颠，阿呀，个个活跳，真个新鲜，煮起来好吃，煎起来又介鲜甜，我看见渠弗见介惹气，钉子渠两个眼拳，我也无介气力听渠叉嘴，自听卖鱼个开言渔翁，你那了做介生意，一日进多少铜钱，娘子呀，大个弗肯上钓，小个弗肯上前，大个卖来将就买点柴米，小个只好换些油盐，姐儿就拿钓鱼个来借名签字，拿个後生来说介一番，（打枣歌）我笑你钓鱼人本是个痴心汉，枉终朝在河边手执着钓竿，那鱼儿上你钓也要两相情愿，上了你的钓心儿上便喜，倘若不上你的钓你也枉徒然，只怕你想断了肝肠也，看破了这双眼，（歌）只怕你立到夜饿到黑，冉阝得个花嘴了师到嘴边，後生见话气膨膨，将言几句答娇娘，你没要欺瞒钓鱼汉，钓鱼里出贤良，韩信钓鱼寄食漂母，後来筑坛拜将对子齐王，姜太公钓鱼寿年八十得过子文王，扶持周朝天下，至今春秋二祭风光，韩子陵钓鱼撞着东海里龙王，一留留进龙宫海藏，镇日吟诗作赋饮宴，得知三宫主欢喜子，搭渠水晶宫里匹配鸾凰，姐儿说道后生家里学搭来油嘴，满口尽是荒唐，羞太公韩住三岁男儿晓得，从来弗听得严子陵搭三宫主匹配鸾凤，一味里尽是嚼蛆乱降，拿个肯来一赏，你且去介去介，猪有猪圈，羊有羊棚，後生无些样当，弗见更个面光，欲要回言两声无点起因发角，回转头来看见子卖草纸个後生，就叫卖草纸个，你阿有萧山，阿有富阳，卖草纸个说无得，一头便是包扎，一头便是薄光，冉阝卖，包扎要二分个雪去，薄光要八厘冰王，咦弗要介多呵，包扎十个嘉靖，薄光半分冰王，卖草纸个拿个扁担一嘱，看看後生，冉阝了介还得介能贱，个又要强，你只好看看，弗能个到手，没要思量，後生听得子个两句说话，火星就爆出子个太阳，夹嘴两击，就是一个巴掌，借名签字，数说娇娘，（打枣歌）卖草纸的人，你本是狗娘养，卖不卖肯不肯由你做主张，缘何到把人冲撞你这样稀烂的纸，不知我也用过了许多张，你不卖与区区也，区区也不想，（歌）你个样烂贱个东西方便门里去，后来弄得粉碎臭朋朋。
●山歌卷九（杂咏长歌）
○陈妈妈（以下俱曲白间用）
