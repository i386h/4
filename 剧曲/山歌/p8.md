<!-- { "loadSidebar": true } -->
陈家妈妈有人缘，风月场中走子几呵年，（白）小阿奴奴名头虽然人尽晓得，只弗知我起先个族谱相传，我出身元是湖州个大细，当初跟随子识女天仙，弗匡道沉埋，得我更个凌替，吃个姐儿扯到身边，淹流到那间个时节，弄得我忒弗新鲜，我先前是红娘子结亲时挂歇个星锦帐，又是绿衣郎登科时穿旧个星蓝衫，到如今再捉我做子被头里个抹布，常搭我风流所在去缠绵，湿时节好像海蜇个风味，乾时节像荷叶样个蓝班，绉瞒瞒像厨司公汤碗里个紫菜，腌达达咦像湖广客人盐酱筒里烂丢丢个星鱼乾，撞着子新做亲介星顽皮精姐姐，日夜捉我搭来拈弄，遇着子私窠子会搂打个星娘娘，也弗住介累得我腥膻，壮罗多，油碌碌，新出笼馒头能个样物事，在上游了游，到有星滋味，骨棱层，瘦乖乖，霍在肉上个样东西在上缴了缴，再惹得我介兹腌，有介骚离离掀格腊个样寡妇，时常捉我扌老扌老，又有个极妖娆最风趣个样尼姑，尽捉我来牵牵，黑松林底下我弗知看子若干个光景，肚家场当中也吃我游玩得子介千千，玉门关上周回四遭替渠个巡哨，毛将军玉柱上头下头也替渠着根介周旋，双膀弯里我常常在搭风流飘荡，笼须席底下也吃我困得介安闲，个星轻薄後生见面弗得介捉我取笑，我笑渠无我了你湿搭搭冉阝得介安眠，独吃湖州亲眷常来替我合嘴，亏杀子汤家姐姐替我合得人缘，冉阝间我里情哥赠我介只曲子，你侬替我唱搭去宣宣，（皂罗袍）妈妈从来堪羡，伴佳人才子暮寝朝眠，任他结下好姻缘，遇咱才卸得相思担，色非红紫，香非麝阑，合欢帐里，鸳鸯枕边，论功劳咱是个亲篾片，（歌）我吃个淹润着人了还子多少风流债，雨散云收做一团。
○门神
结识私情像门神，恋新弃旧忒忘情，（白）记得去年大年三十夜，捉我千刷万刷，刷得我心悦诚服，千嘱万嘱，嘱得我一板个正经，我虽然图你糊口之计，你也敬得我介如神，我只望替你同家日活，撑立个门庭，有介一起轻薄後生捉我摸手摸脚，我只是声色弗动，并弗容介个闲神野鬼，上你搭个大门，我为你受子许多个烹风露水，带月披星，看破子几呵个檐头贼智，听得子几呵个壁缝里个风声，你当先见我颜色新鲜冉阝亨介喝彩，装扮得花噪加倍介奉承，冉阝间帖得筋皮力尽，磨得我头鬓蓬尘，弗上一年个光景，只思量别恋个新人，你看我弗像个士女，我也道是你弗是个善人，就要捻我出去，弗匡你起介一片个毒心，遇着介个残冬腊月，一刻也弗容我留停，你拿个冷水来泼我个身上，我还道是你取笑，拿个筅帚来支我，我也只弗做声，扯破子我个衣裳只是忍耐，扌赖破子我个面孔方才道是你认真，我吃你刮又刮得介测赖，铲又铲得介尽情，屈来，我吃你介场玖刮了去介，你做人忒弗长情，我有介只曲子在里到唱来你听听，（玉胞肚）君心忒忍，恋新人浑忘旧人，想旧人昔日会新，料新人未必常渐，人有日变初心，追悔当初弃旧人，（歌）姐道我个郎呀，冉阝间我看你搭大门前个前船就是後船眼，算来只好一年新。
○鞋子
姐儿生来鞋子能，身上花苗颜色精，吃个搭袜缠个情，郎看见子我，整日在面前引了引，（白）引了引，引了引，一日里上子我大门，渠见子我迷花笑眼，我听渠说话也到知音，惊我松江尤墩衬里，外盖绸段簇新，爱我口儿紧括，喜我浅面低跟，又弗比靴头样绕嘴绕脸，又弗像急棚棚个样河豚，也弗论价钱多少，开子银包便称，当时成子交易，对合着袋子了就奔，一走走到半路，我自家肚里踌论，看子後生十分像意，弗知冉阝亨个家门，原来是好人家脚气，弗是个样打弗穿个脚跟，厅堂才是平洋洋个砖地，房里又是光滑滑个地平，我指望搭渠一夫一妇，得知先有子四个冤魂，陈桥阿妈见子我一歇上头笃嘴笃脸，荡口娘娘见子我努眼凸睛，西山头姨姨看见子我乡谈弗绝，六葱姐见子我市语连声，一个说我浆丢头个迟货，一个说我还复个弗是真身，一个说我客料比弗得松江个有趣，一个说我一出货到弗得南京轿夫营个绝精，我受子介番批点，气子一个黄昏，且耐过子今夜，看大官人明朝冉阝捉我看承，巴得大天白亮，只听得<门平>々响介敲门，再是三兄四弟拉我里官人去游春，听听我里个说道要带我同走，慌忙随子渠子起身，到处游山玩景，弗会离个脚跟，我只道一生之事，匡弗大长情，弗管天晴雨落，捉我乱步乱奔，兼之黄昏早晚，丢丢丢丢弄得我溥嘴溥面蹭跟，旧时捉我做出人前卖俏个妆扮，冉阝间捉我做个通房拖脚看成，冷清清踏板上好一分无兴，耍来头现在渠搭四个冤魂个眼睛，我吃忍气弗过，唱只曲子来你听听，（驻云飞）我是绸绢通身，举步生风前後云，里外多帮衬，行动都齐整，茶，只为足下欠真诚，脚斜不正，弄得我头绽跟穿龌龊无乾净，如今个弃旧怜新恼杀人，骂你胡行老脚跟，（白）郎君听得子个只曲子，床上一个番身，会，你正弗说家自弗是，到骂我弃旧怜新，你当初精精致致，冉阝间乌卓泥经，当初光头滑面，冉阝间毛头精形，且没说你多呵弗好，就是你唱个只曲子阿一介难听，你冉阝弗学六葱介省事，西山介俭纯，冉阝弗学荡口介细腻，陈桥介老成，你既是冤家三扌赖四，还你介个整旧如新，只见明朝叫住子介个镇江皮匠，打子四个个子两个硬跟，拿我准来渠子，挑子我了行程，一拎拎我在箩头里子，我思量个一出去也无造化做个娘子夫人，跟子皮匠鞋是肩挑步担，一夫一妇死也甘心，细皮兰切将就过子日子，只要匾担同心，得知个个臭贼囤子里贩卖，原来介出整旧如新，热汤捉我洗洗，也是个道理，冷水没头介一淋，石块能介个宜头，对子我肚里一塞，硬板刷擦得我性命难存，连锤再锤锤得我介要紧，只苦得三尺麻绳，反匠听得子我说又道是我怨命，倒转子宜头一连七八击打得我消魂（歌）奉劝姐儿没要自道是脚力大，就是拖脚蒲鞋还胜子左嫁人。
吴语再财醮曰左嫁人，左，俗音际
○镬子
姐儿生来镬子能，一生口厂也无心，吃个木头能介个家公差配子我，整日教我闷闷昏昏气杀子人，（白）气杀人，气杀人，也无早起无黄昏，压紧子我，弗放番身，有时拿我动火，热炊炊炊也再有趣，杀子火，依先教我冷冷清清，大鱼大肉拖来便油脂膈腻介是我周捉，我何会下口介一星，喇达了头个跗龌龊也倒耐子，馊酸个阿婆辞劳一发难听，过日子你搭多烧子介一把了烧子个饭滞，倒说我馋痨了要吃，前月个做分子烧难为子柴火，咦道是我蛮皮了弗替你搭当心，我里阿公道是费柴费火了略拿个灰钯来动得介一动，你搭合家门一歇上底就彳彳亍亍吓出子我精魂拿使我掇出子门槛，推倒在庭心，拿个热铁铲来起子我介七八个耳光，刮镬钯来打子我十数击背心，钹我搭转来兜嘴介两撞，又弗容我汪气汪声，我便火闸闸子介一昼，就是一杓冷水捉我浑身介一淋，我吃子更介铲刮修削，教我冉阝亨存身，我思量整日在厨房下转过子个日脚，何会见个光景，踏尽子灶前灰了冉阝得有个超升，我那间吃气弗过，生子介个肚漏，身体热了又烧破子嘴唇，补药吃来无用，看看性命难存，屈来灶君菩萨，嗄到子介个田地，还弗容我安宁，过子年三十夜，拿到圆炉上当个火盆，咦要我支持拜节个茶汤茶水，咦要我照管个男儿大细个点心，一到子正月半，你搭受子个零碎银子，咦要来我身上煎介个煎饼，你搭自弗小心，吃个白日撞偷子物事，你再去请子个天地，扎子个草人，{山米}子个黄豆，也来打个奴身，打得百践粉碎，折开子我个盖老，卖来别人，换子一个汤罐，倒找子渠银子三分，上子野蛮子个担上，一挑挑出子阊门，（黄莺儿）挑出冉阝阊门，上新桥望北行，冶坊浜里家居近，姓王近村，三代有名，家中大小多得甚，细详论，指望一夫一妇，原来靠此做营生，（歌）安我来粪箕里一丢丢子我来炉里去，依先入子个火坑门。
○烧香娘娘
