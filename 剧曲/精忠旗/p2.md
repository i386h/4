<!-- { "loadSidebar": true } -->
    【北沽美酒带太平令】【沽美酒】〔外〕念亲恩自罔极，忠与孝一般义，到了如今两难为。看天无二日，怎教我便推移。〔众〕快快投降，免汝一死。【太平令】〔外〕叹犬辈无端狂吠，〔众打外介〕该死贼，你骂我！〔外〕只一死何须凌逼，念纲常如何规避？从今后庶几无愧。我啊，不能够击贼破贼，〔众又打介〕〔外〕敢辜恩负国，呀，我死去啊，效睢阳英魂为厉！〔老旦打介〕你为厉便怎么？〔外〕为厉杀贼！〔净将刀砍外唇介〕你再敢骂么？〔外噀血骂不绝口介〕如何不骂？〔净作砍死外介〕〔外下〕〔老旦、净〕啧、啧，好个铁铮铮的汉子！

    【北清江引】记当初破辽人物奇，国破也还争气。区区一北朝，颇有忠和义。今日南朝啊，惟有李侍郎一人而已矣！

    ●第四折  逆桧南归

    【越调引 霜天晓角】〔小净扮兀术，旦、丑扮侍妾，小生、末扮军卒随上〕〔小净〕云雷绕阵，身跨追风骏，要把中原困窘，成和议暗须人。〔集句〕一身能擘两彤弧，日对云山演阵图。惯习干戈事鞍马，不劳心力讲兵符。自家大金兀术四太子是也。族先韎<韦曷>，部号完颜。先祖阿骨打剪食辽邦，今主吴乞买并吞宋室。自俺家干离不、粘没喝二位前辈领兵前去，杀得宋家京城瓦解，二帝尘蒙，康王僻处临安，大事将归手掌。〔指侍妾介〕这厮都是宋帝的宫眷或是大臣的妻女，选美貌的充为婢妾，朝夕服侍。〔笑介〕俺好不洒落。只是一件，他举族虽罹北辕之惨，敷天尚同左袒之心。猛将砺齿磨牙，犹思一奋；文臣呕心吮血，各在摅谋。我想必须一面鞠旅陈师，一面通和讲好。将他金帛年输岁运，如人害中消病的，不久倾亡；使他君臣宴息偷安，如人吃蛊毒药的，自然举发。那南官儿只秦桧一人，常讲和议，我主一向赐在挞懒部下，如今只得纵他南还，暗中行事。但他妻王氏一向往来帐中，常同宴会。既为国家大事，顾不得这个私情。叫左右，请秦官儿夫妇来。〔净素服角带、贴常服上〕

    【浪淘沙】双袖染边尘，回首关津，受恩深处假为真。越鸟南枝应不舍，胡马悲群。愁听清猿梦里长，受降城外月如霜。戍楼吹笛人休战，兵气消为日月光。自家秦桧，向随二帝北狩，久住金邦，因我力主通和，得他怜爱。今日呼唤，不知有何缘故？〔卒传介〕太子有令，先请秦夫人到宫中，辞了娘娘，方请秦爷一齐上辞太子。〔净〕这等说，我且在官房伺候。〔暂下〕〔贴进见〕太子千岁。〔小净〕夫人少礼。夫人，我与你萍逢大海，遂结欢盟。只你鸟恋南枝，应还故国。〔贴〕我丈夫荆榛余息，得蒙不杀之恩。贱妾荆布下陈，上托同心之好。方拟百年奉侍，忍言一旦抛离？〔小净〕夫人貌比王嫱，文同蔡琰。我与你三生有幸，两意相投。但今我两国兵革未休，人民何罪？我意须通和好，方保万全。此事非你丈夫不能主持，非夫人谁为撺掇？勉言割爱，实苦断肠。〔贴〕太子既为两家大事，贱妾敢不一力担承。只数载情深，如何割好？〔哭介〕〔小净〕夫人，听我道来：

    【越调 章台柳】这里酥酒浑，难比合卺尊。这毡幕聊同锦作茵，把氍毹连绣裙。我两人呵，须记得北地南天雨共云。〔侍妾哭介〕秦夫人倒好了，我每不知何日得回也？〔小净〕走，走！好不晓事，你如何比得他！只好珠翠里混朝昏。那秦夫人啊，相约信，决难比恁般情分。〔贴〕贱妾见中原男子都是脆弱，及侍太子，始知人间有男子耳。

    【醉娘子】我中邦小人，阴柔可哂，太子啊，你大男儿，骨气真，怎肯分飞雁背群？只因使间谍阴逃遁，他时须报道相和顺。〔小净〕既是如此，我以明珠一颗赠与夫人，日后见此明珠，便如见我。和好若成，相见有日。〔贴谢介〕〔小净〕快请秦爷上来。〔侍妾下〕〔净上见介〕太子千岁。〔小净〕秦先生一向在此，多惭地主之情。今送你南归，莫忘并州之谊。〔净〕下官受恩犬马，便尔为家；择木良禽，久无归念。虽承台命，实难听从。〔小净〕你的忠念，我岂不知，但两国通和非你不可，故此只得借重。

    【雁过南楼】此心欲留汝身，此时难留汝身。但通和彼此，须人居间讲论，谁能比君？还须彼意安心肯。我性直，不比你中国巧诈。心真口真，绝无欺隐，忙前进，要顺时观衅。我有明珠一颗、黄金千两赠你前去。若有好音，即速报我。〔净〕下官此行当从海上，只说杀却监军，逃回本国。定取和议告成，即便报知太子。

    【山麻秸】我向天津，逢潮汛，仗著个忠诚，风波凭引。只教两国啊，归来欢好无矛盾。〔拜介〕日月照报此厚恩，记取临行，明珠为赆。

    【尾声】蓬根吹断天边阵，认取去时青青鬓。〔净、贴下介〕〔小净〕请传秦夫人来。〔贴复上〕〔净挽手介〕须记取，环珮常来月下魂。〔哭别介〕汴水东流无限春，雨淋零夜却归秦。惟有感恩并积怨，万年千载不生尘。〔贴下〕〔小净作拭泪介〕把都儿那里？〔众卒上〕醇酒千钟不醉人，胡儿十岁能骑马。〔小净〕如今起兵往南朝厮杀，不当小可。你每俱将五匹马连为一起，名为拐子马；各军铁盔铁甲，全身装裹，刀箭难伤，名为铁浮图。以此长技，捣彼中原，直如疾风扫叶，红炉点水。眼见一统山河尽归吾手。〔众〕得令！

    【包子令】〔小净〕作速钩绳连马群，连马群；浮图铁裹似昆仑，似昆仑。此行管取长驱入，休夸财宝与金银，中原全境尽称臣。

    【其二】〔众〕闻说南朝尽鬼魂，尽鬼魂。见咱来到一齐奔，一齐奔。好吹筚篥关山调，红装骑马掩朱唇。黄羊白酒醉醺醺。〔小净〕唤一个塘拨马来。〔众应介〕一路星驰四马蹄，先将太子姓名题。楼中预报红妆醒，河北孩儿不敢啼。

    ●第五折  铁召御敌

    【黄钟引 西地锦】〔生上〕为国愁添霜{髟丐}，何时净扫妖氛。〔老旦〕良人心事难安顿，见他镇日含颦。〔生〕万户伤心生野烟，百官何日更朝天。〔老旦〕秋槐落叶深宫里，凝碧池头奏管弦。〔生〕我起身行伍，屡立战功。目今新天子即位临安，改元建炎，以下官有佐命之勋，累拜武胜定国军节度使、开府仪同三司、充河北两路宣抚使、武昌郡开国公，食邑千户。夫人，我官已尊禄已厚矣，但一方虽然粗定，二帝未有还期。我身受国恩，志存灭敌，可奈奸臣秦桧来自边庭，力倡和议，圣上听信，宠以相位。眼见得大功不遂，壮志难灰，如之奈何？〔老旦〕相公，你平生忠义，我所素知，但事已至此，只好付有定之数，切莫作无益之忧。〔生〕夫人，将倾之厦，虽非独木能撑；已落之晖，尚有一戈可挽。满朝尽皆妇女，举国岂没男儿？〔恨介〕我岳飞一息尚在，决不与此贼共戴天。〔老旦〕倒不知后宫妃嫔在彼何如？想也不似仍前光景了。〔生〕夫人，你还不知道，闻得后宫妃嫔今在北方食不充腹，衣不充体，好不苦楚。你听我道来：

    【黄钟 降黄龙】自逐边尘，齐挽双车，龙落羊群。后宫艳妆，塞北无衣，翻做穷贫。〔生视老旦衣介〕呀，今日何等时势，你还穿这等衣服？常闻主忧臣辱，御此绡纨何忍？我既怀二帝之忧，夫人亦须念两宫之苦。做夫妻同心合胆，苦乐难分。快将布衣来换了。〔老旦〕君以大义相规，敢不从命！〔换布衣介〕

    【其二】〔换头〕遵循，教诲谆谆。裙布荆钗，愿情安分。夫为将帅，况此危时，怎比寻常闺阃？酸辛，异乡穷苦，想到此繁华都尽，感触起忠因孝引，定怕奇温。〔净扮天使上〕

    【引 玉女步瑞云】〔传言玉女〕手捧丝纶，天上将星光润。【瑞云浓】指日见枪夜陨。此间已是岳府了，快报接旨。〔生接介〕〔老旦下〕〔净〕圣旨已到，跪听宣读。皇帝诏曰：除凶剪乱，救民本仁义之兵；料敌出奇，命克必神明之将。兹尔湖北京西路宣抚使、武昌郡开国公岳飞，气吞强敌，志靖中原。念国步之方艰，顾戎心之未革，残虐不道，神理靡容。特授尔少保兼河南北诸路招讨使，遂整我师，奉行天讨。往底必禽之利，丕昭不世之勋。勉尔壮猷，钦予时命。〔生如常谢恩，与净相见介〕〔净〕圣上为兀术南侵，好生惊恐。特烦讨御，早奏肤功。〔生〕强敌凭凌，主忧臣辱。既蒙天语，敢不星驰！〔净〕下官告辞了。先行回奏，以慰圣怀。星使自天丹诏下，雕鞍照地数程行。〔下〕〔老旦、旦上〕方才朝命为何？〔生〕圣上为兀术南侵，特加我为少保兼招讨使之职，命下官整兵御寇，正欲与夫人说知。〔旦〕爹爹素有尽忠之志，所谓天从人愿也。〔老旦〕相公几时起程？〔生〕钦命甚急，已分付孩儿岳云为前部，即刻便行了。就此拜别。

    【黄龙滚】〔同唱〕躬承纶温，躬承纶温，大展风云运。莫使豺狼，匹马还乡稳。远村遥水，王程偏紧。悬悬望，奏捷书，舒悲愤。〔老旦、旦〕世间好事惟忠孝，臣报君恩子报亲。〔下〕〔净、贴、末、丑扮将官上〕节使横行西出师，军中杀气傍旌旗。预知汉将宣威日，正是男儿得志时。〔见介〕〔众〕禀元帅，小将军前部已发动了。〔生〕就此趱行。〔生、众行介〕

    【其二】旌旗耀日新，旌旗耀日新，号令如雷震。眼底红埃，消做清波滚。报国丹衷，今当拿稳。才行动，马若腾，人思奋。

    【尾声】尽奔驰，休迟钝，全凭一剑报君恩。直待扑灭狼烟恨始伸。

    ●第六折  奸党商和

