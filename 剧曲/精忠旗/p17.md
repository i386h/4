<!-- { "loadSidebar": true } -->
    【南吕 红衲袄】那里有贯索星把忠义幽，那里有ガ侯律开了奸恶窦；铸刑书交举酒仇人彀，招情到断送十几州；把二帝冤一笔勾，将屡战功狃犯由。〔指旦介〕这是九死一生剩个孙儿也，泪盈盈向丹陛流。〔旦〕臣岳珂为先臣岳飞合家冤苦情节奏闻陛下：

    【其二】那里有替金人去报仇，倒把国家冤抛脑后？把御书藏过了装机彀，把私书烧灭了无对头。只落得父和男齐命休，母共儿相凑首；使个掩耳瞒天害尽全家也，笑吟吟报寇仇。〔老旦接疏介〕暂且平身，我与你转达天听便了。圣代即今多雨露，暂时分手莫踌躇。〔下〕

    【其三】〔末〕只见满都城黯气收，喜得矾楼前日影透。〔旦〕小生所奏事情，计程期件件无差漏，简御书款款藏库楼。〔末〕多少申理的戈与矛，那牵绊的钅后与钩。〔合〕喜得有眼皇天一旦开张也，意腾腾拜冕旒。〔贴、老旦扮昭容，生、小生扮内侍，净、外扮武士执仪仗随小净捧诏上〕

    【金钱花】〔小净〕诏旨捧出龙楼，宠渥倍胜凡流，温纶昭雪慰沉忧。彰斧钺，别恩仇；忠与佞，播千秋。圣旨已到，跪听宣读。〔末、旦跪介〕〔小净〕诏曰：人主无私予夺，一归万世之公；天下有真是非，不待百年而定。故少保、武昌郡开国公岳飞，事上以忠，行师有律。属时方讲好，中原方议于橐弓；而尔独奋身，当路力成于投杼。坐急绛侯之系，莫然内史之灰；逮国论之既彰，想英风之如在。是用追复原官，以礼改葬，赠太师、谥忠武、追封鄂王。其尸首仍悬官爵一级，有能告送到官者，定行赏给。故左武大夫、忠州防御使岳云，禀父命之神算，歼炽焰之邪氛；及故龙神卫、西厢都指挥使、阆州观察使张宪，勇敢屡立战功，忠直遽罹奇祸。慰贞魂于拱木，新戎钺于帅坛。云赠武康军节度使，宪赠宁远军承宣使。内云令临安府以礼岳飞葬，飞三世祖、父并赠加官，阖门男女俱有封荫。其孙珂补提举江南东路茶盐公事，所没田产屋宇等俱令江州给还，前后被受御笔手诏并精忠旗一面，令左藏南库搜拣给还，以彰世守。鄂州军民请为飞建祠，委官督造，赐额忠烈。云、宪及坠井妻李氏、女孝娥一并祭。临安府北山智果寺充飞功德院，以“褒忠衍福禅寺”为额。枢密使韩世忠，大理寺卿薛仁辅，寺丞李若朴、何彦猷，判宗正寺士亻，布衣刘允升、殿前小校施全及太学生程宏图，生则宠秩，死则追褒，另有诏旨。秦桧、张俊、万俟Ι横加不韪，滥及无辜，假伪乱真，以非易是，原官俱行追夺。桧改谥缪丑，仍行大理寺定招，播告天下，垂戒后世。呜呼，闻李牧之为人，殆将抚髀；阙关西而未录，敢缓旌贤。如其有知，可以无恨。〔末、旦谢恩〕〔旦接诏介〕〔生、小生〕那位是岳先生？皇爷著我二人领著鼓乐送你到宅上去。〔末〕学生告辞。〔旦〕容踵门叩谢。〔末〕无限心中不平事，一封书奏九重天。〔下〕〔旦换官服，内侍同武士鼓乐引旦出朝行介〕

    【节节高】〔众〕恩光诏旨优，把愁收，都城喜气连童叟。〔内作众人大呼万岁介〕好也、好也，今日岳老爷全家复职，秦丞相追加削夺，可喜、可喜！〔生、小生〕岳先生，你看都城闾巷男女大小，人人都欢悦也。〔内哭嚷介〕我每是荆襄百姓，来讼岳老爷冤的。你每闪开些，待我每看看岳家小爷。〔又哭介〕〔丑扮老妇哭上〕无食无儿一妇人，鬓毛今与草争新。州人若忆将军面，泪满征衣怨暴秦。这是岳家小爷？就与见岳爷爷一般了。〔众指丑〕来何后，鬓已飕，非亲旧，为何哭泣情偏厚？你有丈夫、儿子么？〔丑〕我的丈夫、儿子、女婿都被岳爷爷以军法杀了。〔众〕这样你哭他做什么？〔丑〕他公行赏罚难私宥，却喜忠臣有贤孙，中肠泪垂原非谬。〔下〕〔众〕你看岳爷爷这样能服人心，杀了他丈夫子婿还这样哭他，说道“却喜忠臣有贤孙，中肠泪垂原非谬”。

    【其二】南冠叹楚囚，喜鸣驺，旌旗鼓吹相辐辏。已到门首了。〔生、小生〕我每回旨去也。〔旦送介〕〔二生〕千载苌弘血，今朝赵氏孤。〔下〕〔旦作入门介〕〔众〕忠臣胄，瞻故丘，流光又。〔贴扮珂妻迎上〕献来白璧今番售，愁颜顿解欢声逗。〔相见介〕〔旦〕夫人，且喜圣主在御，阴翳全消。一门俱已旌褒，童稚皆沾恩爵。从前御赐诰轴一一简还，第宅土田一一赐予。凡害我家奸佞的，重加追削；凡为我家牵累的，都荷褒扬。真是天道有知，人心喜畅。如今且将御赐精忠旗拽起中庭，权当祖父灵位，告奠一杯。〔曳旗设祭拜介〕快洒新觞荐灵旗，幽明共承皇天。

    【金莲子】圣恩绸，笑他奸佞终出丑。愿伯父、祖姑一同降鉴，空中受，这一杯儿奠酒，阖家门节义，含笑在重幽。〔杂扮院子上〕不是一番寒彻骨，怎得梅花扑鼻香。禀老爷得知：于今朝廷诏求太老爷身尸，当初是狱卒隗顺负出，埋在九曲祠北山之下，上树双橘为记，内有太老爷原佩玉环及大理寺铅筒在上，起开面貌如生。朝廷大喜，奉旨以礼改葬。那隗顺的儿子已给赏冠带了。〔旦喜揖介〕谢天谢地，分付快备丧服到彼行礼。〔杂应介〕还有一事，朝廷将秦桧三人罪状发下大理寺，拟成招卷，颁告天下，特送与老爷看。〔旦〕秦桧三人既遭鬼责，难逭王刑。且将朝廷议定招词对祖父灵前朗诵一遍，少慰英魂。〔跪念介〕该大理寺奉旨：看得秦桧，亘古穷奸，欺君逆贼。结魍魉为父母，割地酬恩；剪貔虎为仇仇，弥天张网。以戮力扌于边之良将，而坐以逗留，本赤心报国之忠臣而诬为不轨。皇皇御札，敢于灭迹为奸；杳杳私书，竟是无中生浪。莫须有三字，断案可凭；亲父子两冤，英雄堕泪。长城既坏，外敌生心；蜡奏驰闻，中原短气。致使二帝无返辕之日，兆民罹左衽之悲。谋危宗社，应伏诛夷，尽录同居，共行骈戮。万矣Ι骨本狐媚，性更鸱张。氵典颜而徇权相之私，青天不畏；攘臂以锻精忠之狱，白昼为昏。据千般议狱之状，周内何深；按一家三命之条，极刑允当。张俊隙起忌功，祸成捏谤。以口舌兴戎，出话操戈稍别；然风波作恶，以刃与政何殊？虽三犯先殛于天，已登鬼籍；而五刑宜彰于后，明示王章。爰著丹书，永垂后礻冀。其余城社之奸，同正藁街之戮。既彰国法，永快人心。宣告已毕，仍将此招刊传，以昭幽愤。

    【浣溪沙】长夜幽，今做了明如昼，但从前怨德都酬。元来因果他还受，祸福随人各自求。天须有，报应的无虚谬，怎遮瞒的日月双眸。

    【尾声】贤奸今古同芳臭，愤懑心头借笔头，好教千古忠臣开笑口。

    据宋史分回出折  按旧谱合调谐宫

    不等闲追欢买笑  须猛省子孝臣忠

