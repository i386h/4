<!-- { "loadSidebar": true } -->
【醉中天】母亲道一句话何其准，您孩儿不错了半个时辰。(卜儿云)孩儿，将那村酒鸡黍饭来与哥哥吃。(做摆设科)(正末唱)小子心真你更真，(张元伯云)哥哥俺有甚么真处。(正末唱)你却早备下美馔篘下佳酝，(云)家僮将来。山阳淮楚之地，别无异物。新鲜数包，新橙百枚，黄丝绢一匹，荆妇亲子自造，万望老母笑纳为幸。(卜儿云)何劳如此重意。(正末唱)量这些轻人事您孩儿别无甚孝顺。(卜儿云)感承重礼。孩儿将酒来。(正末唱)何须母亲劳顿。(卜儿云)巨卿生受您远路风尘也。(正末唱)您孩儿有多少远路风尘。

(王在外做怒科，云)你每说到几时？早不是腊月里，不冻下我孤拐来。(正末云)呀，忘了仲略兄弟在外厢了。(卜儿云)有请有请。(王进堂科，正末云)相公是杭州佥判。(卜儿拜科，云)相公请。(王仲略云)老母免礼免礼。我待要还礼来，寿不压职。小官在京师，也带了些人事来送老母。(做取乔砌末科，正末云)母亲，您孩儿与荆州刺史相约定赴会，不敢失信，来日五更便行。恐晚间酒后不能拜别老母，受孩儿几拜咱。(拜科，卜儿云)你宽怀饮数杯，我亲自执料去。(下)(正末云)贤弟将过酒看来，吾等对此佳景，可以散心尽欢竟暮，来日为别。(唱)

【金盏儿】就着这黄菊吐清芬，白酒正清醇。相逢万事都休问，想咱人则是离多会少百年身。(张元伯云)将黍饭来。(做食科，正末唱)烹鸡方味美，炊黍恰尝新。我做了个急喉咙陈仲子，你便是大肚量孟尝君。

(王仲略云)我们饮不多几钟，早天色明了也。行人贪道路，哥哥慢行，您兄弟先行。哥哥，您兄弟无伴当，于道路上自做饭吃，这些果子下饭，您兄弟将去，路上口赛他耍子。(做取按酒放唐巾内，戴上，揭衣服取竹筒装酒科，下)(张元伯云)哥哥，今年己过，到来年九月十五日，您兄弟到哥哥宅上赴鸡黍会来。(正末云)兄弟，你若来时，休到山阳，至荆州郭外寻问我来。尊堂前不敢惊寝了。(张元伯云)哥哥，咱和您几时进取功名去？(正末云)男子汉非不以功名为念，那堪豺狼当道，不如只在家中侍奉尊堂。兄弟，您岂不闻尽忠不能尽孝哩。(唱)

【赚煞】礼义乃国之纲，孝悌是人之本，修天爵其道自尊。绕溪上青山郭外村，您与我剩养些不值钱狗彘鸡豚。海口家奉萱亲，笑引儿孙，便是羲皇以上人。(张元伯云)哥哥，若有人举荐我呵，去也不去？(正末唱)便有那送皇宣叩门，聘玄纁访问，且则可掩柴扉高枕卧白云。(同下)


　
第二折

(卜儿同旦儿、俫儿扶张元伯抱病上，元伯云)小生张元伯，自从与哥哥相别之后，未经一载，不料染起疾病。百般医药，不能疗理。眼见的我这病觑天远，入地近，无那活的人也。大嫂，趁我精细，嘱咐你咱，母亲也近前。(卜儿云)孩儿也精细者。(张元伯云)母亲，我死之后，多留几日，待巨卿哥哥来主丧下葬，我灵车动口眼闭。若哥哥不到，休想我灵车动。母亲，我这会昏沈上来，扶着我者。大嫂，好觑当母亲，看我那孩儿者呵。(诗云)泪盈盈遗嘱自嗟咨，意迟迟怀恨漫寻思。荆钗妇好觑青春子，白头母先哭少年儿。(做死科，下)(卜儿云)孩儿亡了，则被您痛杀我也！(旦儿云)兀的不痛杀我也！(卜儿云)孩儿今日嘱咐的话，要等他哥哥来主丧下葬。千里程途，怎生便得个书信到他那里？我且将孩儿停在棺函里，过了七日之后，选日辰埋葬孩儿。元伯，则被你痛杀我也！(同下)(外扮第五伦引祗从上，诗云)龙楼凤阁九重城，新筑沙堤宰相行。我贵我荣君莫羡，十年前是一书生。老夫覆姓第五，名伦，字百俞，乃京兆长陵人也。自汉光武建武元年，曾为京兆尹，专领长安事。某平生公直廉介，市无奸枉，后补淮阳王为医工长。淮阳入朝，某随官属，得见光武。问以政事，某因应对，帝遂大悦，明日复特召入。与语至夕，以某为扶夷长。未曾到任，寻拜会稽太守。为政清而有惠，百姓爱之。至明帝即位，改元永平，迁某为蜀郡太守。至十八年，拜为司空。今为吏部尚书。奉圣人的命，为因选法弊坏，国学书生，多有托故还乡，不肯求进，况兼各处山间林下，贤人君子，多有隐迹埋名，将贤门闭塞。圣人着小官于荆州等处采访，各州县若有能文会武栋梁之材，选取入朝。量材擢用。某到荆州，经年半载，并不见合属郡县所举人材。小官近闻一人，乃山阳金乡人，姓范名式字巨卿。此人原是国子监生，正为选法不明，告辞还乡，迁葬父母，隐于此处。闭户读书，与官府绝交。某累次遣人诗书辟召，皆不肯就。老夫今日闲暇，将印信牒与佐贰官，不避驱驰，就范式宅中，亲自访问。此人若肯为官，便当荐之朝中，作柱石之臣，也见老夫一点为国求贤的意思。左右那里？将马来，则今日至范式宅中相访，走一遭去也呵。(下)(正末引家僮上，云)小生范巨卿，自离了山阳，来到这荆州郭外，闭户读书。与官府绝交。有本郡太守是第五伦，累次聘小生为掌吏功曹，此意虽善，争奈这豺狼当道，不若隐居山林为得。吾闻仲尼有言，"邦有道则仕。邦无道则卷而怀之"。正今日也。(唱)

【南吕】【一枝花】天不生仲尼，万古如长夜。秦灰犹未冷，汉道复衰绝。满日奸邪，天丧斯文也。今日个秀才每遭逢着末劫，有那等刀笔吏入省登台，屠沽子封侯建节。

【梁州第七】如今那萧丞相争头鼓脑，便有那鲁诸生也索缄口藏舌。将古今人物分优劣，为吏者矜夸显达，为儒者卖弄修洁。舜庭八凯，孔门十哲。更和那汉国三杰，况中兴以后三绝。如今那宪台疏乱滚滚当路豺狼，选法弊絮叨叨请俸日月。禹门深眼睁睁不辨龙蛇，纪纲败缺炎炎的汉火看看灭。士大夫尚风节，恰便似十草将来撞巨铁，枉自摧折。

(第五伦上，云)说话中间，可早来到也。左右那里？接了马者。家僮，报复去，道有第五伦特来相访。(家僮报科，云)有五丞相在于门首。(正末云)你何不早说！(唱)

【隔尾】见高车来俺只索倒屣连忙接，(第五伦云)老夫非私来，奉圣人的命，特来敦请贤士。(正末唱)听的道君命至越着俺披襟走不迭。(云)相公有请。(第五伦云)老夫久闻贤士大名，如雷贯耳，今得一睹，实为三生之幸。愿贤士早脱白衣，同朝帝阙。(正末云)小生堕落文章，似卖着一件物事，不能出手。(第五伦云)似卖着甚物事？(正末唱)卖着领雪练也似狐裘赤紧的遇着那热，但得本钱儿不折上手来便撇。(第五伦云)老夫特来沽之。(正末唱)本待要求善价而沽诸，争奈这行货儿背时也。

(第五伦云)贤士休这般说，你自不肯进取功名。想自古至今，运去运来，一进一退，从来有之。何必拘拘然以挂冠为高，奉檄为屈哉？(正末唱)

【牧羊关】想当日那东都门逢萌冠不挂，(第五伦云)贤士何不学那朱云折槛？(正末唱)长朝殿朱云槛不折，(第五伦云)灵辄一饭必酬，真乃壮士也！(正末唱)桑树下食椹子噎杀灵辄。(第五伦云)孙叔敖举于海滨，位至亡卿。(正末唱)沧海上孙叔敖干受苦十年，(第五伦云)管夷吾霸诸侯，一匡天下。(正末唱)囹圄内管夷吾枉饿做两截。(第五伦云)贤士，你只学那张子房功成之后，弃职归山也不迟哩。(正末唱)赤松岭张子房迷了归路，(第五伦云)岂不见范蠡霸越，泛舟五湖。(正末唱)洞庭湖范蠡烂了桩橛。(第五伦云)那殷伯夷采薇甘饿首阳，他自有故。(正末唱)首阳山殷伯夷撑的肥胖，(第五伦云)那楚屈原终日独醒，投江而死，何足道哉。(正末唱)汨罗江楚三闾醉的来乱跌。

(第五伦云)贤士乃儒门俊秀，艺苑菁华，何苦屈节于芸窗。甘心于茅舍？依老夫之言，只当进身显耀，建立功名，才是正理。(正末云)量小生有何才能，敢当相公举荐。(唱)

【隔尾】我待学逾垣的段于木非为忄敞，垂钓的严子陵不是呆，枉了您个开阁公孙弘到茅舍。(第五伦云)传说板筑高宗封为太宰，岂非古今盛事？(正末唱)量小生才不及傅说，(第五伦云)据贤士之才，断不在蒯彻之下。(正末唱)辩不及蒯彻。(第五伦云)贤士，老夫此一来专是征聘贤士为官。(正末唱)我只怕进退无名，着人做笑话儿说。

(正末做睡科。第五伦云)贤士睡着了也，老夫且去那古树之下，赏玩一回。家僮，等你主人醒时，我老夫再来攀话。(下)(张元伯上，云)小生张元伯，自从与范巨卿哥哥相别。不幸死归冥路。小生曾有遗言，有巨卿哥哥到，方可主丧下葬，我这灵车便动，口眼也闭。哥哥若不来，休想这灵车动。况老母年高，妻娇子幼，倚门而望。千里之途，怕哥哥不知，今日日当午托一梦与哥哥，说知详细，可早来到也。(叫科，云)巨卿哥哥！(正末做醒科，云)正思想元伯，不期来到。(唱)

【骂玉郎】这些时平安信断连三月，我正心绪不宁贴。猛听的家僮报喜高声说，俺兄弟在那里，我与你亲自接，(做见科，唱)不由人添欢悦。

【感皇恩】兄弟你煞是于坦途赊。自从咱两处离别，(张元伯云)哥哥；你靠后，你岂知我心中烦恼也。(正末云)兄弟，怎这般烦恼？(唱)阻隔着路迢遥，山远近，水重叠。(张元伯云)哥哥靠后些。(正末唱)我这牡迎门儿问候，他将我躲闪藏遮。咱两个，为朋友，比外人至亲热。

(云)兄弟有请。(张元伯云)哥哥，你靠后些。(正末唱)

【采茶歌】我恰待向前些，他把我紧拦截，(张元伯遮面云)哥哥靠后些。(正末唱)只见他折回衫油把面皮遮。(张元伯云)哥哥，你岂知我心中烦恼。(正末云)兄弟，(唱)既然道有事关心能哽咽，怎这般无言低首谩伤嗟。

(张元伯云)您兄弟特来探望哥哥。(正末唱)

【哭皇天】你既是肯相探多承谢，(张元伯云)我见了哥哥面，便回程也。(正末唱)便回程因甚也？(张元伯云)您兄弟就此回去了也。(正末云)那里去？(唱)把持房门们闭上，(做扯张科，唱)将衣袂紧揪扯，(张元伯云)哥哥放手，你是生魂。我是鬼魂，您兄弟死了也。(正末哭科，唱)谁想你今番今番命绝。想着俺问堂学业，同舍攻书，指望和你同朝帝阙，同建功名。你如今四旬不到，一事无成抛离去母，割舍妻男，怎下的撇了您歹哥哥死去也。这回相见，今番永别。

(做哭科，云)兄弟，我和你几时再得相见也呵。(唱)

