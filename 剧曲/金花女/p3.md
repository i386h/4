<!-- { "loadSidebar": true } -->
（生）娘子，便做一个生理，亦用有十两银，向生了。
（旦）向生，不打紧，我咱戊缠腰，有几两在只。再来去共大舅借三二两来相凑，就好了。向烦恼伊乜事？
（生）娘子古人呾：『所求乎弟，以事兄；』未能。同来都未有礼去敬奉大舅，一旦好去共伊借盘缠？你嫂一阻亦无。
（旦）官人，阮阿嫂或且去会无，想阮阿兄一定亦有。
（生）只是娘子本事，刘永亦不敢过望。
【平调】
（旦）劝君莫得向沈吟，功名迟早有前因；扁舟海角逢真主，发迹山窝朱买臣；箪瓢陋巷，寄食出身。古人得志都辛苦，君你何必向烦心。
（生）感谢娘子见识深，金言玉语喜人心；饭后鸣锺魁天下，游说卖梳佩金印。历代才子出身微贱，只畏圣朝不开榜，岂愁袂得入帝京。
娘子你值时好去大舅处？
（旦）官人尔安心，我明旦日就去。
（生）二人较量有主张，前往东京赴科场；
（旦）措置盘缠不打紧，金榜标名正是强。（并下）

借银往京
（公）北风一起人心悲，尽日烦恼那好啼；至亲骨肉如冰炭，不若路人更投机。
世情偷薄得人惊，财帛相交无亲情；仁义六亲都不识，但得孳利上行。自小妹出门至今三个余月，老妻一向不理，并无一人到厝借问。我不免叫院子买些面前去看伊一下；亦稍尽我姊妹之情。进才在值处？叫来我使伊。
（丑）进才实转琏，风寒就畏冷，无女??通合房，总是乞人骗。阿爹，有乜分付？
（公）仝只扎时，不曾去刘厝。今使你去庄林。买二个海味。明旦日去体恁阿娘一下。
（丑）阿爹天时透风，无物卖。
（公）去体那有赤虫?解买几对，车白买五十斤，大虾买几十插。别物赶城内去，买添处也罢。
（丑）阿爹刘厝官人子，目孔有些涵，着买加二个去正好。
（公）今亦无物。
（丑）阿爹，我有了一样大毛蚬，狗螺蛏，乞许兴君阿妈伙食。一样尖面刀交蚌蚝乞许官人子伙，就好了。
（公）进才，许外狗吠，你去体是乜人？
（旦）今旦来到外家门，心头苦切愁断场。
轿夫伙恁许树下坐，歇脚一下。
（丑）夭是阿娘在许。待我共阿爹呾。阿爹，人呾：『日头勿呾人，夜头勿呾鬼，赧正呾去体阿娘，今就来了，』
（公）死狗又茹呾在许。
（丑）阿爹是阿娘来，我见伊了，你去请伊入内来。
（公）嗳呀！是小妹在许，请入内。
（丑）我叫是味是。
（公）小妹，请坐。你做不使人先来共我呾，待我好叫人去接来唠。
（旦）阿兄，我是轿来。
（公）讨茶来食。阿郎在厝读书，都好那不？
【一封书】【慢】
（旦）小妹告禀尊兄，为着刘郎要去求名，科场紧迫袂得起行；三千里路到东京，并无盘费靠亲情；夜日苦切怨身怨命。望兄借力扶持相痛。若得功名遂意，世不忘恩情。
【前腔】
（公）小妹莫得向切啼，姊妹连枝同一气，王祥兄弟同恩义，刀下亦肯相替死。同乡共井，金兰扶持。今旦刘郎科场赴试，兄纵无力，亦着措置。待我紧紧安排，不用躁心费气。
（公）小妹请坐，莫向烦恼待我叫恁阿嫂出来。阿妈，恁阿姑来，做不出去相体一下？
【前腔】
（末）听见只外向多声，吁！夭是只样好亲情。有乜面前来相体，亦着持来乞我目?宁。
（旦）阿嫂呀！姑今见嫂嗤口??口??啼，为着穷欠只路缠。刘郎欲去京赴试，来共兄嫂借盘缠。
（末）阿，借盘缠？有乜当头持来我体一下。要一千八百亦着有。
（旦）阿嫂，那有当头，亦不用来共你借。
（末）许个腊纳。古人呾：『亲情交杯莫交财』借时易，口甜舌滑；那畏讨时辛苦。
（旦）阿嫂人叫：『亲情钱钞分明』。恁姑亦不敢负你。
（末）许个茹呾。
【前腔】
（末）听你呾，好得桃，枉你障大做向愚。富贵人家不肯嫁今来受饥共受饿。亏得尔有面目，上门来求啰。我不识尔是乜人，勿来认我做兄嫂。『无许闲钱缚狗豆。』紧紧别处去捞落。
（旦）嫂今心放宽，恁姑怙尔做太山。
（末）亏人亏人，富贵人不嫁，要嫁穷人。
（旦）穷欠是我交己愿，莫得掠人向轻贱。无事不敢来累你，今为刘郎去求官。万望扶持，一目相看，倘或功名到手，拜谢兄嫂千万般。
（末）阮无许福气。待伊罔做成功名来，亦不去乞伊封赠。
（旦）阿嫂，人叫：『三分亲强别人』做得有官，自然亦好。
（末）且理尔交己年。读书人无幸止，今体见好，那畏亲像王十朋向生。中了状元连尔都不识，值处寻见阮？
（旦）阿嫂，王十朋亦是乞人假书害年，敢是交己有向亏心？
（末）识破穷人口灰，尖口薄舌厚面皮；不想交己乜家力，借去值时讨有回∮放早别处去措置，免劳你口说莲花。
（丑）阿妈，闲话嘪呾，讨些日到共阿娘食。
（嫂）丁古！是乜通整理？冷饭重三迭四，天乞猪猫食。要来讨，二个乞伊食年？
（旦）嫂今言语
太相欺，莫掠穷亲不值钱；冷饭做通乞姑食，开口都不畏青天。曾见姿娘人太过，姿娘今在值？
（嫂）你嘪赶人面向荒，闲言野语来相当；冷饭留你不肯食，那畏去厝饿腹肠。看你也无乜志气，有乜志气爬上门。
（丑）阿妈阿娘夭是轿来，值时爬来。
（嫂）死丁右你嘪青小。
（丑）阿妈，我进才做人大小十分公道。共计朝中忠臣一般。阿妈我夭敢谏尔。
（末）只一个死丁古无乜该死年！
（旦）尔看一个粗丈夫亦识。
（末）伊八，呾是乜话年？
（丑）我?呾，也无通挫乞人去唠？
（丑唱）阿妈做人忒不是，阿娘仝细乞你饲。秀才今旦去赴试，该来共尔借盘缠。
阿妈有，借伊，无，口??骂伊乜事？
一场失辱实无道理，壁边狗子不通欺。未知尾来是??再年∮
阿娘你识古人呾不？元先，苏秦亦乞因阿兄嫂叫食猫饭，后无乜母?子人畏？
苏秦受尽兄嫂气，后来做官不认伊。
阿娘，
劝你返去，目?宁伊做乜？
阿妈尔嘪『村侪不八宝，芟莉叫佐老姜母』。我体许刘秀才会读书，尽惊人。失挫一去，中举中状元。许时袂能救得你。
三场文章真无比，一去就到凤凰池。许时返来不认你，一场羞悔又太迟。
（末）着！丁古，无乜该死。
（丑）阮只一个阿妈，做向恶？今那有人去雷州，搭伊去买一个雷子，打伊。
（公）死狗，走！
（丑）阮阿爹许好，今乞阿妈教，也恶了。
（公）恁妈、恁姑一直来，你有亦多少借伊去。
（末）死老狗！你有口??持借伊去，是恁亲兄亲妹。共我呾乜事？
（公）小妹，请入内食日到。
（旦）阿兄，今那金饭，食亦是不去。
（公）小妹，恁阿嫂是许心性，总是向生，嘪恼。
（旦）阿兄，赧共伊借无银，夭敢恼伊∮
（公）小妹，我想你亦不住处。恁兄亦不留尔，只处十两银在只，送刘郎路。我今亦不敢去体伊。
（旦）阿兄，感谢。待恁刘郎有好日子时，宽来报阿兄你恩。
（公）小妹，夭太少些，进才，只二钱银乞你去买果子。
（丑）阿娘赧返来去。向生不才兄嫂，当伊死一般，嘪受伊气。阿娘，我进才咱戊日，在田里拾着一个教飞老哥仔，买乞官人子，得有七???银，今挕在网巾处，亦送秀才路。明旦大官乞我做，胡大叔打轿来。眠起，吹喜来外家，误着叫得醉，你目都青。谁知来到就回。饿得??间子哭爹。（并下）

借银回家
【引】
（生）共娘斟酌去外家，不知事体是在在∮那畏见利终忘义，出纳锱铢无时下。
『无求人情好，有事勿累人；上山擒虎易，开口告人难』。自鸡啼早，打迭山妻去外家措置盘缠。想起来，因阿嫂许样沛赖，伊兄老实无能为。那畏亦是空走。日都障暗了，缘何不见回来，不免来体一下。
日沉西，山影斜，金乌飞去无迹。（内作鸦声）群鸦斗燥障惨声，人畏听，势得掠耳来遮。荒村闷想，得人惊。
日都障暗了，都不见回。不免出门来去看一下。
终日悬挂心头痛，细目?宁山上还夭有人行。
许一巡轿，那畏亦是了。
再目?宁，必是娘子转回程。
【金钱花】
（丑）走来如飞蜂，喉干脚痛气都忙。满山牛马人收尽，日落西山一点红。
（丑）歇轿。
（生）娘子到了。
（旦）官人到了。
（生）娘子一场到处岂有下落那是无？想起来，恁阿嫂在处害事。你兄不敢主意。
（旦）照阮贼阿嫂就无。感谢大舅尽心痛赧。
我今说乞官人听：世上讨无我亲兄。见你赴试心欢喜，说无盘费心极痛。十两白金送你上京。
（生）恁阿嫂岂知那不？
（旦）暗静私恩持乞我，连忙上轿就起行。
（生）感谢大舅厚恩。托天保庇，待刘永做成功名，就当父母一般。你阿嫂岂有乜话那无
（旦）勿呾着许野姿娘年。
【四朝歌尾】
「（旦）」沛赖姿娘展威声，掠赧穷亲不足痛。张将张志百样不听。变面剔卒来揪撮，全无半点人情。
（生）听你障说，母?子我心痛疼。感谢大舅恩情重。十两白金送路岂常有，千金买无只样。不仁阿嫂就蛆??虫。待我科场得志，许时识伊是乜样人？
感谢大舅功恩，明旦就当丈人一般报。恁阿嫂亦嘪怪我薄伊。
「（旦）」我想起来，十两银在只，尽乞你持去做盘费，尚未足用。
（旦）『穷厝勿穷路』待乞你路上去用。
（生）我见出外。不宁使你家中厚养，??再年舍得你家中穷欠。不如共娘子同来去。倘若求书求文，卖得多少，食近前来去。
（旦）官人你知古人呾：『一字值千金』佐年甘掠文章向轻贱。待我做些女工，食近前去罢。
（生）感谢娘子，刘永呾亦不出口了。
（生）古人呾『初一十五，做事免查簿』十二月初一极好，就起行。双人相随上京城，前往东京赴科场。
（旦）只去名字标金榜，衣锦回乡人传名。（并下）

刘永夫妻行路
【引】
（生）心神恍惚在东京，不忍共娘相离拆。
（旦）随夫赴试，相随就起行。收拾行李，人物齐整。
（童）一举名字标金榜，四海风声人传名。
（生）鸡啼若久了？
（童）鸡啼四五落了，珠星亦渐光了。
（生）娘子，鸡啼了，天夭未光；正好行路，又畏乡里人知。
（旦）就起行罢了。
赧今相随就起行，珠星渐光，七夕欹斜。
（童）官人！仔细，路滑。
凌波判尽银露径，苍苔印成金莲迹。
（童）只霜雪向厚，满山通白，水面上都坚在许。官人上岭，共娘子仔细一下。
（生）青山粉玉雪，绿水冻衔冰；乌云色暗，人行无影；路小崎岖，目?宁都未定。
（旦）赧今总是为功名，便做山坑水隙，亦愿行。
（童）官人共娘子，上岭仔细。
细心行过云腾岭，值时得到长安城？
（童）官人，日头都捞路了，正好行。
官人，娘子我说你听：为着功名到只路来，山岭高过上天台。渐渐近前，克?寸苦相待。
