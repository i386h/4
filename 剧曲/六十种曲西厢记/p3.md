<!-- { "loadSidebar": true } -->
　　【么】怨不能。恨不成。坐不安。睡不宁。有一日柳遮花映。雾障云屛。夜阑人静。海誓山盟。恁时节风流嘉庆。锦片也似前程。美满恩情。咱两个画堂春自生。 
　　【尾声】一天好事从今定。一首诗分明作证。再不向靑琐闼梦儿中寻。则去那碧桃花树儿下等。〔下〕 

　　第四出　斋坛闹会 
　　〔法本法聪上本〕今日是二月十五开启。众僧动法器者。请夫人小姐拈香。比及夫人未来。先请张先生拈香。怕夫人问呵。则说道是贫僧亲者。〔生上〕今日二月十五。和尙请拈香。若见莺莺小姐。小生再得饱看一会也。 

　　【新水令】梵王宫殿月轮高。碧琉璃瑞烟笼罩。香烟云盖结。讽呪海波潮。幡影飘飖。诸檀越尽来到。 
　　【驻马听】法鼓金铙。二月春雷响殿角。钟声佛号。半天风雨洒松梢。侯门不许老僧敲。纱窗外定有红娘报。害相思馋眼脑。见他时须看个十分饱。 
　　〔本见生云〕先生先拈香。若夫人问呵。则说是老僧的亲眷。〔生拈香介〕 

　　【沈醉东风】惟愿存人间的寿高。亡化的天上逍遥。为曾祖父先灵。礼佛法僧三宝。爇名香暗中祷吿。则愿得梅香休劣夫人休焦犬儿休恶。佛啰。早成就了幽期密约。 
　　〔老引旦贴上老〕长老请拈香。小姐咱走一遭。〔生见旦介生对聪云〕为你志诚呵。神仙下降也。〔聪〕这生却早两遭儿也。 

　　【雁儿落】〔生〕我则道玉天仙离了碧霄。元来是可意种来淸醮。小子多愁多病身。怎当他倾国倾城貌。 
　　【得胜令】恰便似檀口点樱桃。粉鼻儿倚琼瑶。淡白梨花面。轻盈杨柳腰。妖娆。满面儿铺堆着俏。苗条。一团儿衠是娇。 
　　〔本〕贫僧一句话。夫人前敢道。贫僧有个敝亲。是个饱学秀才。父母亡后。无可相报。央贫僧带一分斋。追荐父母。贫僧一时应允。恐夫人见责。特此相禀。〔老〕旣是长老的亲。请来厮见。〔生拜老介众僧见旦发科〕 

　　【乔牌儿】〔生〕太师年纪老。法座上也凝眺。举名的班首痴呆了。觑着法聪头做金磬敲。 
　　【甜水令】老的少的。村的俏的。没顚没倒。胜似闹元宵。稔色人儿。他家怕人知道。看时节把泪眼偷瞧。 
　　【折桂令】着小生迷留没乱心痒难挠。哭声儿似莺啭乔林。泪珠儿似露滴花梢。太师也难学。把一个发慈悲的脸儿来朦着。击磬的头陀懊恼。添香的行者心焦。烛影风摇。香霭云飘。贪看莺莺。烛灭香消。 
　　〔本〕风灭灯了。〔生〕小生点灯烧香。〔旦对贴云〕那生忙了一夜。 

　　【锦上花】〔旦〕外像儿风流。靑春年少。内性儿聪明。冠世才学。扭揑着身子儿百般做作。来往向人前。卖弄俊俏。 
　　〔贴〕我猜那生。 

　　【么】黄昏这一回。白日那一觉。窗儿外那会获铎到晚来向书帏裏。比及睡着千万声长吁。捱不到晓。 
　　〔生〕那小姐好生顾盼小生。 

　　【碧玉箫】情引眉梢。心緖我知道。愁种心苗。情思我猜着。畅懊恼。响铛铛云板敲。行者又嚎。沙弥又哨。恁须不夺人之好。 
　　〔众僧祝吿动法器摇铃杵宣疏烧纸发了科本〕天明也。请夫人小姐回宅。〔老旦贴并下生〕再做一会也好。那里发付小生也呵。 

　　【鸳鸯煞】有心争奈无心好。多情却被无情恼。劳攘了一宵。月儿沈。钟儿响。鸡儿叫。唱道是玉人儿归去得疾。好事也收拾得早。道场毕诸人散了。酩子里各归家。葫芦提闹到晓。〔并下〕 

　　第五出　白马解围 
　　〔孙飞虎引卒上〕自家姓孙。名彪。字飞虎。方今唐德宗卽位。天下扰攘。因主将丁文雅失政。彪统着五千人马。鎭守河桥。近知崔相国之女莺莺。有倾国倾城之貌。西子太眞之容。见在河中府普救寺借居。我心中想来。当今用武之际。主将尙然不正。我独廉何哉。大小三军。听我号令。连夜进兵河中府。掳莺莺为妻。足平生愿矣。〔下本慌上〕谁想孙飞虎将半万贼兵。围住寺门。鸣锣击鼔。呐喊摇旗。欲掳莺莺小姐为妻。快报与夫人知道。〔老慌上〕如此却怎了。且与小姐商议去。〔下旦贴上〕自见了张生。神魂荡漾。情思难禁。早是离人伤感。况値暮春天道。好烦恼人也呵。好句有情怜夜月。落花无语怨东风。 

　　【八声甘州】恹恹瘦损。早是伤神。那値残春。罗衣宽褪。能消几个黄昏。风袅篆烟不卷帘。雨打梨花深闭门。无语凭阑干。目断行云。 
　　【混江龙】落红成阵。风飘万点正愁人。池塘梦晓。兰槛辞春。蝶粉轻沾飞絮雪。燕泥香惹落花尘。系春心情短柳丝长。隔花阴人远天涯近。香消了六朝金粉。淸减了三楚精神。 
　　〔贴〕姐姐情思不快。我将被儿熏得香香的。睡些儿。 

　　【油葫芦】〔旦〕翠被生寒压绣裀。休将兰麝熏。便将兰麝熏尽则索自温存。昨宵锦囊佳制明勾引。今日个玉堂人物难亲近。这些时睡又不安。坐又不宁。〔贴〕姐姐。我和你太湖石畔散闷去来。〔旦〕我欲待登临不快。闲行又闷。每日价情思睡昏昏。 
　　【天下乐】红娘呵。我则索搭伏定鲛绡枕头儿上盹。但出闺门。影儿般不离身。〔贴〕不干红娘事。老夫人着我来。〔旦〕俺娘呵。这些时直恁般提防着人。小梅香伏侍得勤。老夫人拘系得紧。则怕俺女孩儿家折了气分。 
　　〔贴〕姐姐。往常不曾如此无情无緖。自从见了那生。便觉心事不宁。却是为何。 

　　【那咤令】〔旦〕往常但见一个外人。氲得早嗔。但见一个客人。厌得倒褪。从见了那人。兜的便亲。想着他昨夜诗。依着前韵。酬和得淸新。 
　　【鹊踏枝】吟得句儿匀。念得字儿眞。咏月新诗。强似织锦回文。谁肯将针儿做线引。向东邻通个殷勤。 
　　【寄生草】想着文章士。旖旎人。他脸儿淸秀身儿俊。性儿温克情儿顺。不由人口儿裏作念心儿裏印。学得来一天星斗焕文章。不枉了十年窗下无人问。 
　　〔老法本同上敲门介贴见惊云〕姐姐。夫人和长老都在房门前。〔旦见老本介老云〕孩儿。你知道么。孙飞虎统领半万贼兵。围住寺门。道你眉黛靑颦。莲脸生春。有倾国倾城太眞之色。要掳你做压寨夫人。怎生了也。 

　　【六么序】〔旦〕听说罢魂离殻。见放着祸灭身。将袖梢儿搵住啼痕。好敎我去住无因。进退无门。可着俺那搭儿裏人急偎亲。孤孀子母无投奔。吃紧的先亡过了有福之人。耳边厢金鼓连天振。征云冉冉。吐雨纷纷。 
　　【么】那厮每风闻。胡云。道我眉黛靑颦。莲脸生春。恰便是倾国倾城的太眞。兀的不送了他三百僧人。半万贼兵。一霎儿敢翦草除根。这厮们于家为国无忠信。恣情的掳掠人民。便将那天宫般盖造焚烧尽。则没那诸葛孔明。便待要博望烧屯。 
　　〔老〕老身年六十岁。死不为夭。奈孩儿年少。遭此难。如之奈何。〔旦〕孩儿别无他计。除是将我献与贼人。庶可免一家性命。〔老哭云〕俺家无犯法之男。再婚之女。怎舍得你献与贼人。却不辱没了俺家谱。〔本〕咱每到法堂上问两廊下僧俗。有高见的。商议个长策。〔同到法堂科老〕孩儿。却怎生好。〔旦〕不如将我献与贼人。其便有五。 

　　【后庭花】第一来免摧残老太君。第二来免堂殿作灰尘。第三来诸僧无事得安存。第四来先君灵柩稳。第五来欢郞虽是未成人。须是崔家后胤。莺莺为惜己身。不幸去从着乱军。诸僧众污血痕。将伽蓝火内焚。把先灵为细尘。断绝了爱弟亲。割开了慈母恩。 
　　【柳叶儿】呀。将俺一家儿不留一个龆龀。待从军又怕辱没了家门。我不如白练套头寻个自尽。将我尸衬。献与贼人。也须得个远害全身。 
　　【靑哥儿】母亲都做了莺莺生忿。对傍人一言难尽。母亲休爱惜莺莺这一身。孩儿别有一计。不拣何人。建立功勋。杀退贼军。扫荡妖氛。倒陪家门。情愿与英雄结婚姻。成秦晋。 
　　〔老〕此计较可。虽不是门当户对。也强是陷于贼人之手。长老在法堂上高叫。两廊僧俗。但有退兵计策的。倒陪房奁。断送莺莺。与他为妻。〔本叫介生鼔掌上〕我有退兵之策。何不问我。〔见老介本〕这秀才便是前日带追荐的秀才。〔老〕先生计将安在。〔生〕重赏之下。必有勇夫。赏罚若明。其计必成。〔旦背云〕只愿这生退了贼者。〔老〕恰纔与长老说下。但有退得贼兵的。将小姐与他为妻。〔生〕旣如此。休唬了我浑家。请入卧房裏去。俺自有退兵之计。〔旦对贴云〕难得这生。一片好心。 

　　【赚煞】〔旦〕诸僧众各逃生。众家眷谁偢问。这生不相识横枝儿着紧。非是书生多议论。也堤防着玉石俱焚。虽然是不关亲。可怜见命在逡巡。济不济权将秀才来尽。果若有出师表文。吓蛮书信。张生呵。则愿得笔尖儿横扫了五千人。 
　　〔下本〕此事如何。〔生〕小生有一计。先用着长老。〔本〕老僧不会厮杀。请秀才别换一个。〔生〕休慌。不要你厮杀。只要你出去与贼人说。夫人本待便送小姐出来。奈有父服在身。不必鸣锣击鼔。惊了小姐。将军若要做女壻。可按甲束兵。退一射之地。限三日功德圆满。脱了孝服。换上吉衣。倒陪房奁。定送与将军。你快去说来。〔本〕三日后如何。〔生〕有计在后。〔本向内叫云〕请将军打话。〔贼云〕快送出莺莺来。〔本〕将军息怒。夫人使老僧来与将军说。〔如前云云贼〕旣然如此。限你三日。若不送来。着你人人皆死。个个不存。你对夫人说去。〔下本〕贼兵退了也。若三日后不送小姐出去。俺都是死的。〔生〕小生有一故人。姓杜。名确。号为白马将军。见统十万大军。鎭守蒲关。一封书去。必来救我。此间离蒲关四十余里。怎得人送书去。〔本〕若是白马将军肯来。何虑孙飞虎。俺这裏有一个徒弟。唤做惠明。则是要吃酒厮打。使他去。便不肯。将言语激他。他便去。〔生叫介〕有书寄与杜将军。谁敢去。谁敢去。〔惠明上〕我敢去。我敢去。 

　　【端正好】不念法华经。不礼梁王忏。颩了僧伽帽。袒下偏红衫。杀人心逗起英雄胆。两只手将乌龙尾钢椽■〈木昝〉。 
　　【滚绣球】非是我贪。不是我敢。知他怎生唤做打参。大踏步直杀出虎窟龙潭。非是我搀。不是我揽。这些时吃菜馒头委实口淡。那五千人也不索炙膊煎爁。腔子裏热血权消渴。肺腑内生心且解馋。有甚腌臜。 
　　【叨叨令】浮沙羹宽片粉添些杂糁。酸黄虀烂豆腐休调淡。万余斤黑面从敎暗。我将五千人做一顿馒头馅。是必休误了也么哥。休误了也么哥。饱餐余肉把靑盐蘸。 
　　〔本〕张秀才着你送书蒲关。敢去么。 

