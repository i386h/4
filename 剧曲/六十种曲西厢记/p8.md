<!-- { "loadSidebar": true } -->
　　【小桃红】桂花摇影夜深沈。酸醋当归浸。〔生〕桂花性温。当归活血。怎生制度。〔贴〕面靠着湖山背阴裏窨。这方儿最难寻。一服两服令人恁。〔生〕忌甚么物。〔贴〕忌的是知母未寝。怕的是红娘撒心。吃了呵。稳倩取使君子一星儿参。 
　　这药方儿小姐亲笔写的。〔生看药方大笑介云〕早知姐姐书来。只合远接。〔贴〕又怎么。却早两遭儿也。〔生〕不知这首诗意。小姐待和小生里也波哩。〔贴〕不要又差了一些儿也。 

　　【鬼三台】足下其实咻。佯妆下■〈口吞〉。笑你个风魔的翰林。无处问佳音。向简帖儿上计禀。得了个纸条儿恁般绵裏针。若见玉天仙怎生软厮禁。俺那小姐忘恩。赤紧的偻人负心。 
　　书上如何说。你读与我听咱。〔生读介〕休将闲事苦萦怀。取次摧残天赋才。不意当时完妾行。岂防今日作君灾。仰酬厚德难从礼。谨奉新诗可当媒。寄与高唐休咏赋。明宵端的雨云来。此诗非前日之比。小姐必来。〔贴〕他来呵。看你怎生发付。 

　　【秃厮儿】身卧着一条布衾。头枕着三尺瑶琴。他来时怎生和你一处寝。冻得来战战兢兢说甚知音。 
　　【圣药王】果若你有心。他有心。昨日秋千院宇夜深沈。花有阴。月有阴。春宵一刻抵千金。何须诗对会家吟。 
　　〔生〕小生有花银一锭。有铺盖赁与小生一副。 

　　【东原乐】〔贴〕俺那鸳鸯枕。翡翠衾。便遂杀人心。如何肯赁。至如你不脱解和衣儿更怕甚。不强如手执定指尖儿恁。倘或成亲到大来福荫。 
　　〔生〕小生为小姐如此瘦颜。莫不小姐为小生也减些丰韵么。 

　　【绵搭絮】〔贴〕他眉黛远山铺翠。眼横秋水无尘。体若凝酥。腰如嫩柳。俊的是庞儿俏的是心。体态温柔性格儿沈。虽不会法灸神针。犹胜似救苦难观世音。 
　　〔生〕今夜成就了呵。小子不敢有忘。 

　　【么】〔贴〕口儿裏慢沈吟。梦儿裏苦追寻。往事已沈。只言目今。今夜相逢管敎你恁。我不图你白璧黄金。则要你满头花拖地锦。 
　　〔生〕只怕夫人拘系。不能勾出来。〔贴〕则怕姐姐不肯。果有意呵。 

　　【收尾】虽然是老夫人晓夜将门禁。好共歹须敎你称心。〔生〕休似昨夜。〔贴〕你挣揣咱。来时节肯不肯怎由他。见时节亲不亲尽在您。 
　　【络丝娘煞尾】因今宵传言送语。看明日携云握雨。 

　　第十三出　月下佳期 
　　〔旦上〕昨夜红娘传简去与张生。约今夕与他相见。等红娘来。做个商量。〔贴上〕姐姐着我送简与张生。许他今宵赴约。俺那小姐。我怕你又说谎呵。送了人性命。不是耍处。我且见小姐。看他说甚么。〔旦〕红娘。收拾卧房。我睡去。〔贴〕不争你要睡呵。那裏发付那生。〔旦〕甚么那生。〔贴〕姐姐。你又来也。送了人性命。不是耍处。你若又番悔。我出首与夫人。你着我将简帖儿约下来。〔旦〕这小贱人到会放刁。羞人答答的怎生去。〔贴〕有甚么羞。到那裏则合着眼者。〔作催介〕去来。去来。老夫人睡了也。〔旦走贴笑介〕俺姐姐语言虽是强。脚步儿早先行了也。 

　　【端正好】因姐姐玉精神。花模样。无倒断晓夜思量。着一片志诚心盖抹了漫天谎。出画阁。向书房。离楚岫。赴高唐。学窃玉。试偷香。巫娥女。楚襄王。楚襄王敢先在阳台上。 
　　〔下生上〕昨夜红娘所遗之简。约小生今夜成就。自日出熬到如今。却早初更尽也。不见来呵。小姐休说谎咱。人间良夜静不静。天上美人来不来。 

　　【点绛唇】伫立闲阶。夜深香霭。横金界。潇洒书斋。闷杀读书客。 
　　【混江龙】彩云何在。月明如水浸楼台。僧居禅室。鸦噪庭槐。风弄竹声则道是金佩响。月移花影疑是玉人来。意悬悬业眼。急穰穰情怀。身心一片。无处安排。则索呆打孩倚定门儿待。越越的靑鸾信杳。黄犬音乖。 
　　小生一日十二时。无一刻放下小姐。你那里知道呵。 

　　【油葫芦】情思昏昏眼倦开。单枕侧。梦魂飞入楚阳台。早知道无明无夜因他害。想当初不如不遇倾城色。人有过必自责。勿惮改。我却待贤贤易色将心戒。怎禁他兜的上心来。 
　　【天下乐】我则索倚定门儿手托腮。好着我难猜。来也那不来。夫人行料应难离侧。望得人眼欲穿。想得人心欲窄。多管是寃家不自在。 
　　偌早晚不来。莫不又是谎么。 

　　【那咤令】他若是肯来。早离了贵宅。他若是到来。便春生敝斋。他若是不来。似石沈大海。数着他脚步儿行。倚定窗棂儿待。寄语多才。 
　　【鹊踏枝】恁的般恶抢白。并不曾记心怀。拨得个意转心回。夜去明来。空调眼色经今半载。这其间委实难捱。 
　　小姐这一番若不来呵。 

　　【寄生草】安排着害。准备着抬。想着这异乡身强把茶汤捱。则为这可憎才熬得心肠耐。办一片志诚心留得形骸在。试着那司天台打算半年愁。端的是太平车约有十余载。 
　　〔贴上〕姐姐。我过去。你在这里。〔敲门介生〕是谁。〔贴〕是你前世的娘。〔生〕小姐来么。〔贴〕你接了衾枕者。小姐到来也。张生。你怎么样谢我。〔生拜介〕小生一言难尽。寸心相报。惟天可表。〔贴〕你放轻者。休諕了他。〔贴推旦介〕姐姐。你入去。我在门外儿等着你。〔生见旦跪迎介〕张珙有何德能。有劳神仙下降。知他是睡裏梦裏。 

　　【村里迓鼓】猛见他可憎模样。小生那里得病来。早医可九分不快。先前见责。谁承望今宵欢爱。着小姐这般用心。不才张珙。合当跪拜。小生无宋玉般容。潘安般貌。子建般才。姐姐。你则是可怜见为人在客。〔挨着旦坐介〕 

　　【元和令】〔生〕绣鞋儿刚半折。柳腰儿恰一搦。羞答答不肯把头抬。只将鸳枕捱。云鬟彷佛坠金钗。偏宜鬏髻儿歪。 
　　【上马娇】我将这钮扣儿松。缕带儿解。兰麝散幽斋。不良会把人禁害。咳怎不肯回过脸儿来。 
　　【胜葫芦】我这裏软玉温香抱满怀。呀。刘阮到天台。春至人间花弄色将柳腰款摆。花心轻折。露滴牡丹开。 
　　【么】但蘸着些儿麻上来。鱼水得和谐。嫩蕊娇香蝶恣采。半推半就。又惊又爱。檀口搵香腮。 
　　〔跪介〕谢小姐不弃张珙。今夕得就枕席。异日犬马之报。〔旦〕妾千金之躯。一旦托于足下。勿以他日见弃。使妾有白头之叹。〔生〕小生焉敢如此。〔看帕介〕 

　　【后庭花】春罗元莹白。早见红香点嫩色。〔旦〕羞人答答的。看做甚么。〔生〕灯下偷晴觑。胸前着肉揣。畅奇哉。浑身通泰。不知春从何处来。无能的张秀才。孤身西洛客。自从逢稔色。思量的不下怀。忧愁因间隔。相思无摆划。谢芳卿不见责。 
　　【柳叶儿】我将你做心肝儿般看待。点污了小姐淸白。忘餐废寝舒心害。若不是眞心耐。志诚捱。怎能勾这相思苦尽甘来。 
　　【靑歌儿】成就了今宵今宵欢爱。魂飞在九霄九霄云外。投至得见你个多情小妳妳。憔悴形骸。瘦似麻秸。今夜和谐。犹自疑猜。露滴香埃。风静闲阶。月射书斋。云锁阳台。审问明白。只疑是昨夜梦中来。愁无奈。 
　　〔旦〕我回去也。怕夫人觉来寻我。〔生〕我送小姐去来。 

　　【寄生草】多丰韵。忒稔色。乍时相见敎人害。霎时不见敎人怪。些儿得见敎人爱。今宵同会碧纱厨。何时重解香罗带。 
　　〔贴〕来拜你娘。〔生笑介贴〕张生。你喜也。姐姐。咱家去来。 

　　【煞尾】〔生〕春意透酥胸。春色横眉黛。贱却人间玉帛。杏脸桃腮衬着月色。娇滴滴越显红白。下香街。懒步苍苔。动人处弓鞋凤头窄。叹鲰生不才。谢多娇错爱。若小姐不弃小生。你是必破工夫明夜早些来。〔下〕 

　　第十四出　堂前巧辩 
　　〔老引欢郞上〕这几日窃见莺莺语言恍惚。颜色倍加。腰肢体态。比向日不同。莫不做下些事来。〔欢〕前日晚夕。奶奶睡了。我见姐姐和红娘烧香。半晌不回来。我家去睡了。〔老〕这桩事都在红娘身上。唤红娘来。〔欢叫红介贴上〕哥哥唤我怎么。〔欢〕奶奶知道你和姐姐去花园裏去。如今要打着问你哩。〔贴〕呀。小姐带累我也。小哥哥。你先去。我便来也。〔对旦云〕姐姐。事发了也。老夫人唤我哩。却怎了。〔旦〕好姐姐。遮盖咱。〔贴〕娘呵。你做得隐秀者。我道你做下来也。〔旦〕月圆便有阴云蔽。花发须教急雨催。 

　　【斗鹌鹑】〔贴〕则着你夜去明来。到有个天长地久。不争你握雨携云。常使我提心在口。则合你带月披星。谁着你停眠整宿。老夫人心敎多。情性。使不着我巧语花言。将没作有。 
　　【紫花儿序】老夫人猜那穷酸做了新壻。小姐做了娇妻。只小贱人做了牵头。俺小姐这些时春山低翠。秋水凝眸。别样的都休。试把你裙带儿拴。纽门儿扣。比着你旧时肥瘦。出落的精神。别样的风流。 
　　〔旦〕红娘。你到那裏小心回话者。〔贴〕我若到夫人处。必问这小贱人。 

　　【金蕉叶】我着你但去处行监坐守。谁着你迤逗的胡行乱走。若问着此一节呵如何诉休。你便索与他个知情的犯由。 
　　姐姐。你受责理当。我图甚么来。 

　　【调笑令】你绣帏裏效绸缪。倒凤顚鸾百事有。我却在窗儿外几曾敢轻咳嗽。立苍苔将绣鞋儿湮透。今日个嫩皮肤到将麄棍抽。姐姐呵。俺这通殷勤的着甚来由。 
　　姐姐在这裏等着。我过去说得过呵。休欢喜。说不过。休烦恼。〔见老介老〕小贱人。为甚么不跪下。你知罪么。〔贴〕红娘不知罪。〔跪介老〕你还自口强哩。若实说呵。饶你。若不实说呵。我直打死你个贱人。谁着你和小姐半夜花园裏去来。〔贴〕不曾去。谁见来。〔老〕欢郞见你们去来。尙兀自推哩。〔打介贴〕夫人休闪了手。且息怒停嗔。听红娘说。 

　　【鬼三台】夜坐时停了针绣。共姐姐闲穷究。说张生哥哥病久。咱两个背着夫人向书房裏问候。〔老〕问候呵。他说甚么。〔贴〕他说道夫人事已休。将恩变为雠。着小生半途喜变做忧。他道红娘你且先行。敎小姐权时落后。 
　　〔老〕他是女孩儿家。着他落后怎么。 

　　【秃厮儿】〔贴〕我则道神针法灸。谁承望燕侣莺俦。他两个经今月余。则是一处宿。何须一一问缘由。 
　　【圣药王】他每不识忧。不识愁。一双心意两相投。夫人。得好休。便好休。这其间何必苦追求。常言道女大不终留。 
