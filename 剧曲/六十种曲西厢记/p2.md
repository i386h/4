<!-- { "loadSidebar": true } -->
　　【么】〔生〕也不要香积厨。枯木堂。远着南轩。离着东墙。靠着西厢。近主廊。过耳房。都皆停当。〔本〕与老僧同榻何如。〔生笑云〕要你怎么。你是必休题着长老方丈。 
　　〔贴上〕老夫人着俺问长老。几时好与老相公做好事。看得停当了回话。须索走一遭。〔贴见本科贴云〕长老万福。夫人使侍妾来问。几时可与老相公做好事。着看的停当了回话。〔生背云〕好个女子也呵。 

　　【脱布衫】大人家举止端详。全没那半点儿轻狂。太师行深深拜了。启朱唇语言的当。 
　　【小梁州】可喜娘的庞儿浅淡妆。穿一套缟素衣裳。胡伶渌老不寻常。偷睛望。眼挫裏抹张郞。 
　　【么】若共他多情小姐同鸳帐。怎舍得他叠被铺床。将小姐央。夫人央。他不令许放。我亲自写与从良。 
　　〔本〕二月十五日。可与老相公做好事。〔贴〕妾与长老同至佛殿上看停当了。却回夫人话。〔本〕先生少坐。老僧同小娘子看一遭便来。〔生〕何故见却。小生便同行一遭何如。〔本〕便同行。〔生〕着小娘子先行。俺近后些。〔本〕一个有道理的秀才。〔生〕小生有一句话。敢道么。〔本〕便道不妨。 

　　【快活三】〔生〕崔家女艳妆。莫不是演撒你个老洁郞。〔本〕休说闲话。〔生〕旣不呵。却怎睃趁着你头上放毫光。打扮的特来晃。 
　　〔本〕若是那小娘子听得呵。是甚么意思。〔贴同入佛殿科〕 

　　【朝天子】〔生〕过得主廊。引入洞房。好事从天降。我与你看着门儿。你自进去。〔本怒云〕先生。此非先生之言行。岂不得罪于圣人之门乎。老僧偌大年纪。焉有此等妄念。好模好样忒莽撞。〔生〕没则啰便罢。烦恼怎么唐三藏。怪不得小生疑你。偌大一个宅司。可怎生别没个儿郞。使梅香来说勾当。〔本〕元来先生不知。那老夫人治家严肃。内外并无一个男子出入。〔生〕这秃厮巧说。你在我行。口强。硬抵着头皮撞。 
　　〔本对贴云〕这斋供道场都完备了。十五日请夫人小姐拈香。〔生〕何故。〔本〕这是崔相国小姐至孝。为报父母之恩。又値老相公禫服之际。所以做好事。〔生哀哭介〕哀哀父母。生我劬劳。欲报深恩。昊天罔极。小姐是一女子。尙然有报父母之心。小生湖海飘零数年自父母去世之后。并不曾有一陌纸钱相报。望和尙慈悲为本。小生亦备钱五千。怎生带得一分儿斋。追荐俺父母。少尽人子之心。便夫人知。料也不妨。〔本〕法聪。与这先生带一分者。〔生背问聪云〕那小姐明日可来么。〔聪〕他父母的勾当。如何不来。〔生背云〕这五千钱使得着也。 

　　【四边静】人间天上。看莺莺强如做道场。软玉温香。休道是相亲傍。若能勾汤他一汤。到与人消灾障。 
　　〔本〕都到方丈吃茶。〔生〕小生更衣咱。〔生先出方丈云〕那小娘子一定出来也。我则在这里等待问他。〔贴辞本云〕我不吃茶了。恐夫人怪我迟去回话也。〔贴出生揖迎云〕小娘子拜揖。〔贴〕先生万福。〔生〕小娘子。莫非莺莺小姐的侍妾么。〔贴〕我便是。何劳先生动问。〔生〕小生姓张。名珙。字君瑞。本贯西洛人也。年方二十三岁。正月十七日子时建生。并不曾娶妻。〔贴〕我又不会推算子平。说合姻眷。谁问你来。〔生〕敢问小姐常出来么。〔贴怒云〕噫。先生是读书君子。岂不闻孟子曰。男女授受不亲。礼也。又不闻瓜田不纳履。李下不整冠。道不得个非礼勿视。非礼勿听。非礼勿言。非礼勿动。俺老夫人治家严肃。有冰霜之操。内无应门五尺之童。年至十二三者。非唤不敢辄入中堂。向者小姐潜出闺房。老夫人知之。召小姐于庭下。你为女子。不吿而出闺门。倘遇过客游僧私窥。岂不自耻。小姐立谢曰。今当改过从新。不敢再犯。是他亲女。尙然如此。何况以下侍妾乎。先生习先王之道。遵周公之礼。不干己事。何故用心。早是妾身。可以容恕。若夫人得知。决无干休。今后得问的问。不得问的休胡说。〔下生〕这相思索要害也。 

　　【哨遍】听说罢心怀悒怏。把一天愁都撮在眉尖上。说夫人洁操凛冰霜。不召呼谁敢辄入中堂。自思想。比及你心儿裏畏惧。老母亲威严。小姐呵。你不合临去也回头望。待扬下敎人怎扬。赤紧的情占了肺腑。意惹了肝肠。若今生难得有情人。则除是前世烧了断头香。我得他时手掌儿上奇擎。心坎儿上温存。眼皮儿上供养。 
　　【耍孩儿】当初那巫山远隔如天样。听说罢又在巫山那厢。业身躯虽是立在回廊。魂灵儿已在他行。本待要安排心事传幽客。我则怕泄漏春光与乃堂。夫人怕女孩儿春心荡。怪黄莺儿作对。怨粉蝶儿成双。 
　　【四煞】小姐年纪小。性儿刚。张郞倘得相亲傍。乍相逢厌见何郞粉。看邂逅偷将韩寿香。纔到是未得风流况。成就了会温存的娇壻。怕甚么能拘管的亲娘。 
　　【三煞】夫人忒虑过。小生空妄想。郞才女貌合相访。休直待眉儿淡了思张敞。春色飘零忆阮郞。非是咱自夸奬。他有德言工貌。小生有恭俭温良。 
　　【二煞】想着他眉儿浅浅描。脸儿淡淡妆。粉香腻玉搽胭项。翠裙鸳绣金莲小。红袖鸾绡玉笋长。不想呵其实强。你撇下半天风韵。我拾得万种思量。 
　　却忘了辞长老。〔见本云〕小生敢问长老。房舍如何。〔本〕塔院侧边西厢一间房。甚是潇洒。正可先生安下。见收拾了。随先生早晚来。〔生〕小生便回店中搬来。〔本〕吃斋了去。〔生〕请长老收拾下斋。小生取行李便来。〔本〕旣然如此。老僧准备下斋。先生是必便来。〔下生〕若在店中人闹。到可消遣。搬到寺中幽静处。怎么捱这凄凉也呵。 

　　【一煞】院宇深。枕簟凉。一灯孤影摇书幌。纵然酬得今生志。着甚支吾此夜长。睡不着如翻掌。少可有一万声长吁短叹。五千遍倒枕搥床。 
　　【煞尾】娇羞花解语。温柔玉有香。我和他乍相逢记不眞娇模样。则索手抵着牙儿漫漫的想。〔下〕 

　　第三出　墙角联吟 
　　〔旦上〕老夫人使红娘问长老去了。这贱人怎么不来回话。〔贴上〕回夫人话了。去回小姐话去。〔旦〕使你问长老几时做好事。如何不来回我。〔贴〕恰回夫人话也。正待回姐姐话。二月十五日。请夫人姐姐拈香。〔笑介〕姐姐。我对你说一件好笑的勾当。咱前日寺裏见的那秀才。今日也在方丈裏。他先出门外。等着红娘深深唱个偌。道小生姓张。名珙。字君瑞。本贯西洛人也。年方二十三岁。正月十七日子时生。并不曾娶妻。姐姐。却是谁问他来。他又问。小娘子莫非莺莺小姐的侍妾乎。小姐常出来么。被红娘抢白了一顿呵。回来了。姐姐。我不知他想甚么哩。世上有这等傻角。〔旦笑云〕红娘。你休对夫人说。天色晚也。安排着香桌。咱花园内烧香去来。〔并下生上〕搬至寺中。正近西厢居址。我问和尙。道小姐每夜花园内烧香。这个花园和我这寓中合着。比及小姐出来。我先在太湖石畔墙角儿头等待他出来。饱看一会。两廊僧众都睡着了。夜深人静。月朗风淸。是好天气也呵。闲寻丈室高僧话。闷对西厢皓月吟。 

　　【斗鹌鹑】玉宇无尘。银河泻影。月色横空。花阴满庭。罗袂生寒。芳心自警。侧着耳朵儿听。蹑着脚步儿行。悄悄冥冥。潜潜等等。 
　　【紫花儿序】等待那齐齐整整。袅袅婷婷。姐姐莺莺。一更之后。万籁无声。直至莺庭。回廊下没揣的见俺可憎。将他来紧紧的搂定。则问你那会少离多。有影无形。 
　　〔旦上〕红娘。开了角门。将香卓出来者。 

　　【金蕉叶】〔生〕猛听得角门儿呀的一声。风过处花香细生。踮着脚尖儿仔细定睛。比我那初见时庞儿越整。 
　　〔旦〕红娘。移香卓近太湖石放者。〔生见介〕料想春娇厌拘束。等闲飞出广寒宫。眞个是人间天上。国色无双。是好女子也呵。 

　　【调笑令】我这裏甫能。见娉婷。比着那月殿嫦娥也不恁般争。遮遮掩掩穿芳径。料应那小脚儿难行。可喜娘的脸儿百媚生。兀的不引了人魂灵。 
　　〔旦〕将香来。〔生〕且听小姐祝吿甚么。〔旦〕此一炷香。愿化去先人。早生天界。此一炷香。愿堂中老母。身安无事。此一炷香。〔做不语介贴〕姐姐不祝这一炷香。我替小姐祷吿。愿俺姐姐早嫁一个姐夫。拖带红娘咱。〔旦添香拜云〕眼前无限伤心事。尽在深深两拜中。〔旦长吁科生〕听小姐倚栏长叹。似有动情之意。 

　　【小桃红】夜深香霭散空庭。帘幙东风静。拜罢也斜将曲槛凭。长吁了两三声。剔团圞明月如悬镜。又不是轻云薄雾。都则是香烟人气。两般儿氤氲不分明。 
　　我虽不及司马相如。我则看小姐颇有文君之意。试高歌一绝。看他说甚的。〔吟介〕 

　　月色溶溶夜。　　　　花阴寂寂春。 
　　如何临皓魄。　　　　不见月中人。 
　　〔旦〕有人在墙角吟诗。〔贴〕这声音便是那二十三岁不曾娶妻的那傻角。〔旦〕好淸新之诗。我依韵和一首。〔贴〕你两个是好做一首儿。〔旦和云〕 

　　兰闺久寂寞。　　　　无事度芳春。 
　　料得行吟者。　　　　应怜长叹人。 
　　〔生〕好应酬得快也呵。 

　　【秃厮儿】早是那脸儿上铺堆着可憎。更那堪心儿裏埋没着聪明。他把那新诗和得忒应声。一字字诉衷情。堪听。 
　　【圣药王】那语句淸。音律轻。小名儿不枉了唤做莺莺。他若是共小生厮觑定。隔墙儿酬和到天明。方信道惺惺自古惜惺惺。 
　　我撞出去。看他说甚么。 

　　【麻郞儿】我拽起罗衫欲行。〔旦见介生〕他陪着笑脸儿相迎。不做美的红娘忒浅情。便做道谨依来命。 
　　〔贴〕姐姐。有人。咱家去来。〔旦回顾并下〕 

　　【么】〔生〕我忽听。一声。猛惊。元来是扑剌剌的宿鸟飞腾。颤巍巍花梢弄影。乱纷纷落红满径。 
　　小姐。你去了呵。那里发付小生也。 

　　【络丝娘】空撇下碧澄澄苍苔露冷。明皎皎花筛月影。白日裏凄凉枉躭病。今夜把相思再整。 
　　【东原乐】帘垂下。户已扃。我却纔悄悄的相问。他那裏低低应。月朗风淸恰二更。厮徯幸。他无缘。小生薄命。 
　　【绵搭絮】恰寻归路。伫立空庭。竹梢风摆。斗柄云横。今夜凄凉有四星。他不偢人待怎生。虽然是眼角传情。咱两个口不言心自省。 
　　今夜有甚睡得到我眼裏来。 

　　【拙鲁速】对着盏碧荧荧。短檠灯。倚着扇冷淸淸。旧帏屛。灯儿又不明。梦儿又不成。窗儿外淅零零的风儿透疎棂。忒楞楞纸条儿鸣。枕头儿上孤另。被窝儿裏寂静。你便是铁石人铁石人也动情。 
