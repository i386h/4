<!-- { "loadSidebar": true } -->
　　踏雪寻梅灞桥冷。”——有俗夫改“冷”字为“景”字，则索然无余味矣。又“《一枝花》　莺穿残杨柳枝，虫蠹损蔷薇茨，蝶搧干芍药粉，蜂蹴断海棠丝。又近花时。白日伤心事，清宵有梦思。间阻了洛浦神仙，没乱杀苏州刺史。《梁州》　消姻缘别来久矣，巧魂灵梦寝求之。一春多少伤心事，着情疼热，痛口嗟咨，往来迢递，终始参差。一个书写就了情词，三般儿寄与娇姿：麝脐熏五花瓣翠羽香钿，猫眼嵌双转轴鸟金戒指，獭髓调百和香紫蜡胭脂。念兹，在兹，和愁和泪频傅示。更嘱付两三次，诉不尽心间无限思，倒羞了燕子莺儿。　《尾声》　无心学写锺、王字，遣兴间观李、杜诗，风月关情随人志。酒不到半巵，饭不到半匙，瘦损了青春少年子。”——韵窄而字不重，句高而情更款。开首全对尤难。至如陈大声，亦非不高，但肥而少元人风珠。放开“开”字，还须用韵。若“漏尽铜龙”岂是不肥？岂不妆点？岂不重韵？自是元人，自是高出一着，饱满而非后人可逮耳。可惜眼睛“睛”字出韵，亦无可奈何者。大声套：“《一枝花》　天空碧水澄，木落青山瘦，篱寒黄菊晚，瓮暖醁醅熟。岁月如流，纔过了中秋后，又重阳九月九。染秋容红蓼丹枫，添秋色残荷败柳。　《梁州》　散孤闷闲行野寺，快离怀远眺江楼。凭高一览江山秀：山形北拱，水势东流，绵绵极浦，滚滚沧洲，白莺洲二水悠悠，凤凰台百鸟啾啾。觅得根羊叔子软琅当博带垂腰，借得条葛仙翁瘦曲律青藜在手，寻得个孟参军荅剌破帽头，放开笑口，对西风满把黄花嗅。耸吟肩、亸呤袖，自把陶诗细和酬， *景物穷搜。　《骂玉郎》　风光厮把人迤逗。携罇俎，约朋俦。江乡禾黍秋成后，剖金橙味尚酸，黄鸡膘正肥，擘紫黄初溜。　《感皇恩》　到大来心上无忧，身外无求，管甚么三略法立与了周，一声歌平散了楚，万言策坐安了刘？趁着天清气爽，雨霁云收，逢僧舍，过酒家，便迟留。　《采茶歌》　见鸥鹭泛中流，正鸿雁起平洲，牧童横笛倒骑牛。看了这锦绣川原红树晚，端的是一年好景让三秋。　《尾声》　一个向东华钟鼓常厅漏，一个为南国蒪鲈便驾舟，两般儿我絫透。翰功名枉生受，得清闲怎能勾！遇晴明好时候，与村翁共邻叟，登高台，涉远岫。酒肠宽，诗骨瘦，到老双眉不曾皱。款段马犯红尘不熟，粗布袍见时人怕丑，则惯向傍水沿山路儿上走。”元套：“《点绛唇》　漏尽铜龙，香消金凤。花稍弄。斜月帘笼，唤醒相思梦。　《混江龙》　绣帏春重，趁东风培养出牡丹丛。流苏斗帐，龟甲屏风。七宝妆奁明彩钿，一帘香雾袅熏笼。翠云半亸，朱凤斜松。眉儿扫杨柳双弯浅碧，口儿点樱桃一颗娇红。眼如珠光摇秋水，脸如莲花笑春风。莺钗插花枝蹀躞，凤翘悬珠翠玲珑。胭脂腊红锦犀盒，蔷薇露滴注玻璃瓮。端详了艳质，出落着春工。　《油葫莺》　鸾镜光函百炼铜，端详了玉容：似嫦娥出落广寒宫，衬桃腮巧注铅华莹，启朱唇呵暖兰膏冻。傅粉呵则太白，施朱呵则太红，鬓蝉低娇怯香云重。端的是占断绮罗丛。　《天下乐》　半点儿花钿笑靥中，娇红，酒晕浓，天生下没褒弹可意种。翰林才咏不成，丹青手画不同，可知道汉宫最爱宠？　《那咤令》露春织玉葱，扫眉尖翠峰。清香含玉容。整*花枝翠丛，插金钗玉虫，褪罗衣翠玉绒。镂金妆七宝环，玉簪祧双珠凰。比西施宜淡宜浓。　《鹊踏枝》　你试看：翠玲珑，一步一金莲，一笑一春风，梳洗罢风流有万种，殢人娇玉软香融。　《寄生草》　倾城貌，绝代容。弄春情漏泄的秋波送，秋波送搬斗的春山纵，春山纵勾引的芳心动。鬓花腮粉可人怜，翠衾鸳枕和谁共？　《又》　情尤重，意转浓。恰相逢似晋刘农误入桃源洞，乍相交似楚娥暂赴阳台梦，害相思似瘦兰成愁赋香奁咏。你这般玉精神花模样赛过玉天仙，我则待锦缠头珠络索盖一座花衙衕。　《金盏儿》　脸霞红，眼波横。见人羞，推整双头凤。柳情花意媚东风。钿窝儿里粘晓翠，腮斗儿上晕春红，包藏着风月约，出落着雨云踪。　《后庭花》　绣床铺绿剪绒，花房深红守宫，豆蔻蕋稍头嫩，绛纱香臂上封。恨匆匆，寻些闲空，美甘甘两意通，喜孜孜一笑中。　《六玄序》　几时得鸳帏里、锦帐中，愿心儿折桂乘龙？怎能勾鱼水相逢，琴瑟和同？五百年姻眷交通，顺毛儿扑撒上丹山凰。点春罗一点香娇嫩，莺雏燕乳共欢宠。莺花烂熳，云雨溟蒙。　《么》　云鬓鬅松，星眼朦胧，锦被重重、罗袜弓弓，粉汗溶溶，那些儿风流受用，兀的不两意浓！言行功，四德三从，孟光合配梁鸿，怎教他齐眉举案劳尊重，俏书生别有家风。金荷烧尽良宵永，怜香惜玉，倚翠偎红。　《赚煞》　花月巧梳妆，脂粉娇调弄，没乱杀看花的眼睛。更那堪心有灵犀一点通，恼春光烂熳娇慵。莫不是蕋珠宫天上飞琼，走向瑶台月下逢？以及他彩灯照梦，且看咱隔墙窥宋。俊庞儿娇怯海棠风。” *第293页*第294页*第295页

　　二
　　郑德辉作王粲登楼杂剧，四折俱优，浑成慷慨，苍老雄奇。《中原韵》摘取迎仙客，以为“他词累百无此调，名不虚傅”。然白处太繁——词外承上起下，一切应答言语，谓之白，又有不甚整齐者，衬字亦多，大势则不可及。表其一折，以■{上既下木}其三。“　《粉蝶儿》　尘满征衣，叹飘零一身客寄。往常时食无鱼弹剑伤悲，今日谒荆王，信馋佞把贤门紧闭。他如今死葬在山隈，越闪的我不存不济。　《醉春风》　我本是未入庙堂臣，倒做了不着坟墓鬼。想前贤多少困穷途，命薄的不似你，你。我比那先进的难及。昔人安在？后生可畏！　《迎仙客》　雕檐红日低，画栋彩云飞，十二玉兰天外倚。望中原，思故国。感慨伤悲，一片乡心碎。　《红绣鞋》　泪眼伴秋水长天远际，归心逐客落霞孤鹜齐飞。倦客襄阳苦思归。我这里凭兰望，又感起倚门悲。争奈身贫归未得！　《普天乐》　楚天秋，襄山翠，无穷景色，总是伤悲。动旅襄，开心地，壮志离愁英雄泪，更那堪助江天景物凄凄。这气吁做江风淅淅，这愁随做江声沥沥，这泪弹做江雨霏霏。　《喜春来》　淡烟漠漠添愁戚，黄叶潇潇听捣衣，秋声秋色两相宜，我便是铁石，到此也心灰。　《石榴花》　见如今满林春笋蕨芽肥，由兀自无处觅山溪。剑花空涩马空嘶。又不道战敌，虎倦龙疲。山林、锺鼎俱无济，直恁般命矣！几时得顶天立地居人*世？好便似睡梦里过三十！　《鬬鹌鹑》　我既不在麜鹿群中，又不入麒麟画里。为死了吐哺周公，枉饿杀采薇叔齐。从洛后飘零到这里，划地无所归。又不见末尾三稍，越闪的前程万里。　《上小楼》　一片心扶持社稷两，两只手经纶天地。谁待要执戟门庭，御车郊野，舞剑罇席？怎肯与鸟兽同群，豺狼同列，儿曹同辈？兀的不屈沉杀五陵豪气！　《么》　为未称慷慨心，非贪这潋滟杯。这酒浇我愁怀，洗我愁肠，展我愁眉。则为壮志难酬，身心无定，功名不遂，因此上葫芦提醉了还醉。　《满庭芳》　羞归故里，只为着昂昂而已，因此上怏怏而回。空学的擅天才无度饥寒计，几曾展眼舒眉？则被你误了我儒冠布衣，熬杀人淡饭黄虀。有路青霄内，被浮云蔽日，百忙里寻不着上天梯。　《十二月》　几时似宾鸿北归？倒做了鸟鹊南飞！仰羡投林的倦鸟，堪恨舞瓮、酰鸡方信这萤能夜飞。鸿鹄志燕雀争知！　《尧民歌》　真乃是鹤长、凫短不能齐，鵰、鹗、鸾、凤不共栖。挽盐车骐骥陷淤泥，不遇孙阳未能嘶。只争个迟疾，英雄志不移，试看我有一日登鳌背。　《哨篇》则为一纸书，飘零到楚地，数年间困杀英雄辈。非自已不能为，待贤心言行相违，信着侫幸贼。我做鹪鹩在苇，常便似饿虎当途，没乱杀成何济！自荆王归世，酷殢酒消除郁闷，锁登楼竚立金梯。恨离愁不趁汉江流，怨身世难同野云飞。在这里叛乱将与，政事难行，异端并起。　《耍孩儿》　若收伏了汉上，荆州，何患山围故国？利兵坚甲不须多，谈笑间烟减灰飞。鞭蘸干一江汉水清波涨，马吃尽二月襄阳绿草齐。我不是挟雠气， *他是个儿曹之辈，疥癣之疾。　《四煞》　紫泥宣诏到都堂内，八辅相都言称职，整朝纲，新号令，四海傅檄记。骤迁东汉三公位，不教人道依旧中原一布衣，男儿汉峥嵘日，撇了一瓢而饮，受用列鼎而食。　《三煞》　臣事君以忠，君使臣以礼。把奸权馘取干戈息。若教我居相府两三载，强似高筑长城十万里。太平兆，清光日，桃林野耕牛闲卧，华阳畔战马空嘶。　《二煞》　我治的苍生感大恩，山河壮帝基。两轮日月光天德，四夷玉帛朝南面，万象森罗拱北极。堪做皇家器，调和鼎鼐，燮理盐梅。　《尾》　事君王如腹心，辅皇廷作柱石。扶持万世当今帝，只愿一统乾坤万万里。” *第297页*第298页

　　三
　　贯云石，号酸斋。幼年膂力绝人。稍长，折节读书，目五行下；吐辞为文，不蹈故常。仁宗时，为翰林学士，宴赐甚厚。乃称疾还江南，结庐龙华山，往来卖药钱塘市，诡姓名，易服色，人无识者。一日，郡中数衣冠士游虎跑泉，饮间赋诗，以“泉”字为韵。中一人，但哦“泉、泉、泉……”，久不能就。忽一叟杖而至，问其故，应声曰：“泉、泉、泉，乱迸珍珠个个圆。玉斧斫开顽石髓，金钩搭出老龙涎。”众惊问曰：“公非贯酸斋乎？”曰：“然，然，然。”遂邀同饮，尽醉而去。畜二妾，名洞花、幽草。临终有辞世诗云：“洞花、幽草结良缘， *被我瞒他四十年。今日不留生死相，海天、秋月一般圆。”张小山赠之南吕词一套，名为“为酸齐解嘲“为酸齐解嘲”，其平生事遗迹，櫽括殆尽。“《骂玉郎》　君王曾赐琼林宴，三斗始朝天。文章懒入编修院。红锦笺，白苎篇，黄柑傅。　《感皇恩》　学会神仙，参透诗禅。厌尘嚣，绝名利，近林泉。天台洞口，地肺山前，学炼丹，同贷墨，共谈玄。　《采茶歌》　兴”飘然，酒家眠。洞花、溪鸟结姻缘，被我瞒他四十年，海天秋月一般圆。”——四十年三字，还得平去上为便。以后套数，取其大势严整、音调不差斯已矣，不必一一细评。况其中各色词，已有分评之者耶？ *第299页

　　四
