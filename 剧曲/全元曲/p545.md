<!-- { "loadSidebar": true } -->
(禅师云)既是坚心在此修行，行者。就与我打扫的僧房干净，与先生居止也。(行者云)理会的。(禅师云)且去僧房安歇，到来日听讲。(正末云)谢了师父。(唱)

【尾声】谁想我火宅中一跳身，洪涛中出海涯。我宁个寺中拜礼如来塔，我只待悟三教真如大藏法。(下)

(弹师云)此人非是峡山中袁逊，他乃是野猿所化。他先化做一个樵夫，托名侯玄。采访贫僧，贫僧未曾说破他。前日此猿又来经堂作戏，贫僧与他一个景头。今日化临此处。我观此猿善根将熟，我来日升堂以罢，此人必悟宗风，证果朝元而去。行者便说与众僧，道我来日在佛殿内升堂说法，就请袁秀才前至法座听讲。(行者云)理会的。(禅师云)贫僧无甚事，且回法堂，打些参禅去也。(下)

楔子

(正末上，云)小生袁逊。自从弃舍了功名，寻访于此山中，与修公禅师座下，听讲此经文佛法，倒大来耳根清净。小生恰才斋食已罢，在此僧房中闲玩此经文咱。(行者上，云)小僧行者便是。奉师父法旨，着我请袁秀才来日法堂中听讲。可早来到僧房门首，我自过去。袁先生问讯！(正末云)行者此一来。有何事干？(行者云)奉师父法旨，着我来请先生明日听讲。(正末云)我已知道了。小生至此山中，又遇圣会法筵，也则是小生有福也呵！(唱)

【仙吕】【赏花时】到来日亲赴禅堂来听讲，参悟如来般若乡。小生剪画烛炷明香，礼拜尊师法王，我却便求接引入天堂。(下)


第四折

(外扮守座、净扮小僧、杂扮众僧、丑扮行者同正末上)(外云)二宝巍巍道可尊，四生六道尽依凭。出言善解人天福，见性能传佛祖灯。贫僧乃龙济山大慈寺内守座是也。贫僧幼岁出家，舍俗为僧，坚修三际，精通五教，悟无生之大法，究微妙之心宗。贫僧常只是朝阳补衲，对月闻经，久居此寺。修习多年。贫僧为修公禅师座下第一个徒弟，众僧秀士，却来听讲。昨日有我师父分付道，今日乃升堂说法，贫僧领着众僧，安排下香灯花果，禅床净几，等师父山来升座。大众动着法乐者！(禅师上，升座，云)如来法座此间安，般若惟心一语传。今日山僧重进步，三途踏破死生关？(执拄杖，云)策杖攒担震地来，升平四海显胸怀。遂把邪魔推出去，咸令大众正宗开。梵刹住尾合西东，妙理亲传般若通。惟露亲机无准的，那时一任出其踪。(拈香，云)此香不从千圣得，岂向万机求。虚空观不尽，大地莫能收。动之则竖穹横遍。静之则今古无俦。透十方之法界，勋四大之神洲。爇香炉中，祝皇王之万岁，愿太子之千秋！(垂钩，云)今日移舟到海津，丝竿常在手中伸。烟霞侧畔潜身坐，获得成功一巨鳞。大众若有那门居士，禅苑高僧，参学未明，法有疑碍，今日少伸问答，有么？(小僧云)有、有、有！敢问我师，如何是春？(禅师云)门前杨柳如烟绿，槛外桃花向日红。(小僧云)如何是夏？(禅师云)流水带花穿港陌，夕阳将树入帘栊。(小僧云)如何是秋？(禅师云)秋色入林红黯淡，水光穿竹碧玲珑。(小僧云)如何是冬？(禅师云)云里高山头白早，海中仙果子生迟。(小僧云)多谢我师！今日且归林下，来日问禅。(禅师云)大众还有精进的佛子，俊秀禅和，未悟宗机，再来问答，有也是无？(众僧云)有、有、有！敢问我师，如何是西来意？(禅师云)九年空冷坐，千古意分明。(众僧云)如何是法身？(禅师云)野塘秋水漫，花坞夕阳迟。(众僧云)如何是祖意？(禅师云)三世诸法不能全，六代祖师提不起。(众僧云)多谢我师！且归林下，来日问禅。(禅师云)大众中有知音的居士，达道的善人，悟真机未能解，敢出来问答，有也是无？(守坐云)有、有、有！敢启我师，贫僧特来问禅。(禅师云)问将来。(守坐云)如何是曹洞宗？(禅师云)不萌草解藏香象，无底篮能捉活龙。(守坐云)如何是临济宗？(禅师云)机如闪电，活似轰雷。(守坐云)如何是云门宗？(禅师云)三旬可办，一镞辽空。(守坐云)如何是法眼宗？(禅师云)言中有响，句里藏锋。(守坐云)如何是□□仰宗？(禅师云)明暗交加，语默不露。(守坐云)如何是不二法门？(禅师云)无法可说。(守坐云)多谢我师
！且归林下，来日问禅。(禅师垂钩，云)一柄纶竿在手头，碧溪安在甚攸攸。清风明月襟怀阔，钩得金鳞出水游。众中还有四方善友，明达檀那，未开宗旨。请来问答，却是有也无？(正末云)有、有、有！小生袁逊，忝于我师座下，特来问禅。(禅师云)问将来。(正末云)敢问我师，如何是妙法？(禅师云)合着口。(正末云)如何是如来法？(禅师云)四十九年三百余会。(正末云)如何是祖师法？(禅师云)九年不语，声振五天。(正末云)如何是道中人？(禅师云)万缘都不染，一念自澄清。(正末云)如何是正法？(禅师云)万法千门总是空，莫思嘲月更吟风。这遭打出番筋斗，跳入毗卢觉海中。泉石烟霞水木中，皮毛虽异性灵通。劳师为说无生偈，悟到无生总是空。(正末云)多谢禅师，偈言点化。小生实非人类，乃此山中得道老猿，未经圣僧罗汉点化，不得超升。初则变化儒樵，蒙师教诲。已识禅真半面。次则真形入师禅堂，授我经典，衣我袈裟，蒙师待以不死。今日座下，又蒙真诠数语，点化兽心，其实的参透得净也！(唱)

【双调】【新水令】今日一心参透祖师禅，我将这大圆明片时间发见。灵台无污染，丹府绝尘缠。本性大然，真如相悟当面。

(禅师云)今日法筵大众善会，人天共同相听。切以禅分五派，教演三乘，始因一花之灿烂，中分五叶以流芳。世尊法演于西天，达摩心传于东土。人人悟偈，个个皈依，咸生顿悟之心宗，共入华严之法藏。(下座，云)先生也，贫僧不知，果有如此大根大器悟圆顿之机。(正末云)若非师父开悟迷途，小生今日岂能了达？(唱)

【驻马听】师父你道德渊深，亲传妙理会人大。禅机应变，果然是十方贤圣仰师颜。这的法佛是僧保俚真诠，惟心奥意当时展。不可言，真乃是西天佛祖亲身现。

(云)师父，恁徒弟问求一个话头。(禅师云)无色无相万法空，体自如来般若同。若把诸缘都放下，俱在毗卢顶上峰。(正末云)徒弟省了也。我是个万种喽啰林大郎，千般伎俩木巢南。从今踏破三生路，有甚禅机更要参！(唱)

【沉醉东风】妙理俄然便显，心如五叶清清。将他这色相来灵光现，似一潭秋水澄渊。体自如如不用言，便是如来教典。

(云)无去亦天来，心花五叶开。尘缘都放下。位正宝莲台。(做坐化科，行者云)师父，看袁秀才坐化归空去了也。(禅师云)哎，谁想此人言下大悟真机，归空去了。贫僧就与他亲身下火。(偈云)弃了色身入法身，朗明心地绝纤尘。吾今为汝亲传偈，速至吾生般若门。踏尽天涯并海角，回头却是旧家村。贫僧恰才散罢禅，不想袁生坐化，贫僧下火已入，荼毗已了。贫僧无甚事，后堂食斋饭去也。(下)

(圣僧罗汉上)释迦拈花悟本心，加舍惟笑遇知音。灯灯相照传千古，朗朗光明直到今。贫僧乃西天阿罗汉是也。今日卢陵郡龙济山中，一个千载玄猿，常与修公禅师听经闻法。了然大悟，就于野塘秋水漫，花坞夕阳迟寺中坐化，正果归空。贫僧在此待候他，这早晚敢待来也。(正末上，云)小生千载玄猿，托名袁逊，自于寺中修公祖师座下问罢禅，一言大悟，坐化身亡。你看金童引接，玉女相随，果是好境界也！

【沽美酒】我则见降霞飘五彩鳞，庆云生半空见，有他那宝树奇花满殿前。更有这莲池碧莲，真个罕曾见。

(云)这里那里也？(金童云)此处非凡地，天宫境界中。(正末云)是好景致也呵！(唱)

【太平令】恰便是九重阙蓬莱宫殿，五云乡紫气攸然。动仙音清霄普遍，列幢幡飘摇皆现。也是俺，有缘，遇善缘，贺飞腾入普陀天院。

(圣僧云)袁舜夫，你来了也。(正末云)你徒弟来了也。稽首！(圣僧云)只因你舍妄求真，修因累行，今日返本归真，位至西方九品莲池地步。(正末云)谁想今日呵！(唱)

【折桂令】师父道登西方九品莲池，都只为悟彻无生，今日个平步上青天。再不去那山内闻经，林头抱影，涧底吟泉。我今日脱皮囊凡胎尽传，上灵山佛国攸然。也是苦志心坚，稳驾清风，飞上青天。(圣僧云)袁生，此间已是西方极乐世界。只因你一心向善，问道修真，致有今日。你看祥云霭霭，紫气腾腾，慈悲接引，善信偕行，果然是步步踏金莲也。袁生，你听者！只因你一念真心，悟如来般若玄音。脱皮毛闻经听法，改形容参访师林。了然彻无生道妙，须明透万法洪深。除却了轮回六道，免去了苦海潜津。赴西方莲开见佛，临极乐亲到雷音。今日个成真证果，礼如来法座皆钦。(正末云)也是我有缘也呵！(唱)

【殿前欢】今日个得升天，悟真如性海道心虔。祥云影里真佛现，拜礼慈颜。显祥光万道传，绚瑞彩千条现，散天花云端中见。果然是人间少有，世界难全。(下)

题目大惠堂修公设讲

正名龙济山野猿听经


　
　




冯玉兰夜月泣江舟
第一折

