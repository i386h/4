<!-- { "loadSidebar": true } -->
　　胡用和，天门山（在浙江奉化县境）人。由元入明，其生平不详。
　　○套数
　　【南吕】一枝花
　　△隐居
　　左右依两壁山，横竖盖三间屋。高低田五六亩，周围柳数十株。活计萧疏，偏容俺闲人物。两般儿亲自取：不用买江上风生，谁要请天边月出。
　　【梁州第七】兴到也吟诗数首，懒来时静坐观书。消闲几个知心侣：负薪樵子，执钓渔夫，烹茶石鼎，沽酒葫芦。崎岖山几里平途，萧疏景无半点尘俗。染秋光红叶黄花，铺月色清风翠竹，起风声老树苍梧。有如，画图。闲中自有闲中趣，看乌兔自来去，百岁光阴迅指无，甲子须臾。
　　【尾声】矮窗低屋随缘度，土炕蒲团乐有余，散诞逍遥少荣辱。嗟吁叹吁，心足意足，伴着这松竹梅花做宾主。
　　【中吕】粉蝶儿
　　△题金陵景
　　万里翱翔，太平年四方归向，定乾坤万国来降。谷丰登，民安乐，鼓腹讴唱。读书人幸遇尧唐，五云楼九重天上。
　　【醉春风】宫殿紫云浮，江上清气爽。把京都佳致略而间讲，讲。景物稀奇，凤城围绕，士民高尚。
　　【朱履曲】论富贵京都为上，数繁华海内无双，风流人物貌堂堂。云山迷远树，雪浪涌长江，暮追欢朝玩赏。
　　【魔合罗】东南佳丽山河壮，助千古京都气象，人稠物穰景非常，真乃是鱼龙变化之乡。山形盘踞藏龙虎，台榭崔巍落凤凰。堪崇尚，载编简累朝盛士，撼乾坤万代传扬。
　　【十一煞】景阳台名尚存，周处台姓且香，拜郊台古迹钟山上。乌龙潭雨至风雷起，白鹭洲潮回烟水茫，雨花台曾有天花降。跃马涧烟笼曙色，钓鱼台月漾波光。
　　【十煞】南北乾道桥，东西锦绣乡，四时歌管长春巷。峥嵘高阁侵云表，奇观层楼接上苍，清溪阁烟波荡，忠勤楼风云福地，尊经阁诗礼文场。
　　【九煞】朝天宫道友多，天界寺僧众广，天禧寺古塔霞光放。三山香火年年盛，十庙英灵世世昌，宝宁寺一境多幽况，鸡鸣山烟笼佛寺，神乐观云拥仙乡。
　　【八煞】香消脂井痕，歌残玉树腔，长干桥畔乌衣巷。高堂燕至思王谢，古蛩吟叹孔张，无一节添悲怆。若无酒兴，恼乱诗肠。
　　【七煞】山围龙虎国，城连锦绣乡，四时美景宜欢赏。春风桃李参差吐，夏日榴花取次芳，秋天菊绽冬梅放。歌岁稔风调雨顺，庆丰年国泰民康。
　　【六煞】到春来观音寺赏牡丹，拥翠园玩海棠，逍遥西圃名园广。怕花残朝朝携妓歌《金缕》，恐春去日日邀朋饮玉浆，有百千处堪游赏。泛轻舟桃叶渡观山玩水，跨蹇驴杏花庄拾翠寻芳。
　　【五煞】到夏来清凉寺暑气无，赏心亭夏日长，石头城烟雨风生浪。秦淮河急水龙舟渡，马公洞薰风菡萏香，翠微亭绿阴深处炎威爽。仪凤楼满窗江月，建龙关四壁山光。
　　【四煞】到秋来玄武湖碧水澄，青龙山翠色苍，携壶策杖登高赏。崇因寺内芙蓉绽，普照庵中桂子香，家家庭院秋砧响。水波涛江横白露，雁初飞菊吐新黄。
　　【三煞】到冬来助江天雪正飞，撼楼台风力狂，喜的是红炉画阁羊羔酿。霎时间银砌就钱婆岭，顷刻处玉妆成石子岗。动弦管声嘹亮，庆太平有象，贺丰稔时光。
　　【二煞】遗图古迹多，今朝事业昌，太平风景真佳况。诗人有意题难足，胜境无穷咏未详。曾到处闲中想，莺花世界，诗酒排场。
　　【一煞】陈钧佐才俊高，藏彦弘笔力强，缪唐臣慢调偏宜唱。章浩德能吟翰苑清诗句，谷子敬惯捏梨园新乐章，陈清简善画真容像，卢仲敬品玉箫寰中第一，冷起敬操瑶琴世上无双。
　　【尾声】歌楼对酒楼，山光映水光，倩良工写在帏屏上，留与诗人慢慢赏。
　　☆季子安
　　季子安，生平、里籍均不详。
　　○套数
　　【中吕】粉蝶儿
　　△题情
　　这些时意懒心慵，闷恹恹似痴如梦。想当初倚翠偎红，我风流，他俊雅，恩深情重。他生的剔透玲珑，语融和言谈出众。
　　【醉春风】他生的粉脸似秋莲，春纤如玉葱。鞋弓袜小步轻盈，能歌善咏，咏。雁柱轻移，冰弦款拨，便是那铁石人也情动。
　　【红绣鞋】指望待要巫山畔乘鸾跨凤，谁承望阳台上云雨无踪，则我这口中言都当做耳边风。冷落了蜂媒蝶使，稀疏了燕侣莺朋，多应是搅闲人将话儿哄。
　　【剔银灯】俏冤家风流万种，他也待学七擒七纵。把我似勤儿般推磨相调弄，我这里假妆痴件件依从。又则怕伤了和气、皱了美容，假和真你心里自懂。
　　【蔓菁菜】你常好是不知轻重，动不动皱了眉峰，冰霜般面容。若是个村纣的和你两个乍相逢，他把你那半世里清名送。
　　【柳青娘】这些时稀疏了诗宾和这酒朋，闷来时与谁同？一任教花红和这柳浓，有何心恋芳丛？，则这诗书礼乐不待攻，端溪砚尘埋墨朦，紫霜毫乾燥了尖峰。赤紧的缺了鸾笺无了香翰，无香翰怎题红？
　　【道合】离恨匆匆，离恨匆匆，天涯咫尺不相逢，觅鳞鸿，杳无踪。的雾锁桃源洞，漫漫的水淹蓝桥涌。雪浪泊涛洪，祆庙火飞红。翠琴堂听琴人闹冗，玉清庵错把鸳衾送。藕丝微银瓶重，比目鱼和冰冻。小卿倒把双郎送，莺莺远却离张珙。柳毅错把家书奉，张生煮海金钱梦。愁蹙眉峰，愁积心中，愁恨无穷。何时得玉环合，金钗辏？金钗辏对，对对上青铜。
　　☆顾鉴中
　　顾鉴中，生平、里籍均不详。《张小山小令选·附录》录其曲。注“元顾鉴中”。
　　○小令
　　【正宫】醉太平
　　△出浴图
　　荡春心火烧，沐天露油浇。侍儿扶起一团娇，掩双酥凤绡。杏花浅露胭脂萼，鸡头新剥珍珠宝，海堂微隐祸根苗，则是马嵬尘未澡。
　　【中吕】普天乐
　　△答沈甥书
　　天阔雁还疏，人远心犹近。贤甥有义，我岂无亲。泪从眼角流，情向书中尽。自愧残年多愚钝，丁宁话不叙闲文。勤攻书史，常亲笔砚，承维先人。
　　△赠朱昭信升千户
　　文武继宗门，忠义全臣节。枪摇银蟒，笔走鸟蛇。箭瑞燕尾钅比，刀取猩喉血。戴月披霜无明夜，记当先功次重叠。紫泥封昨宵到也，花银带今朝系也，褐罗伞明日来也。
　　△寄情
　　奇遇凤鸾交，紧挽鸳鸯结。津甜稠攘，味苦离别。行去恣往来，流水无明夜。料得名花怎肯随风谢，惹香泥燕口重叠。叹韶光看看过也，想娇溜痴痴望也，许佳期准准来也。
　　△修竹仕女图
　　意味有谁知，心事无人问。郁孤闷翠烟缥渺，覆清寒苍雪缤纷。空闻子凤鸣，难觅青鸾信，目断湘云咫尺天涯近。欲思不醉无归，望城头双凫早飞。喜琴外孤鹤并美，愿天边五马追随。
　　☆萧德润
　　萧德润，生平、里籍均不详。
　　○套数
　　【双调】夜行船
　　△秋怀
　　一夜秋声入井梧，碧纱厨枕剩珊瑚。秦凤东归，楚云西去，旧欢娱等闲辜负。

　　【风入松】翠屏灯影照人孤，花外响啼蛄。丁宁似把闲愁诉，凄凉待怎支吾。泪珠伴檐化簌簌，梦魂惊城角呜呜。
　　【庆宣和】犹忆樽前得见初，浅淡妆梳。附耳佳期在朝暮，间阻，间阻。
　　【乔牌儿】相思病忒狠毒，风流债久担误。波涛隔断蓝桥路，枉子把鹊声占龟卦卜。
　　【甜水令】到如今镜破青铜，钗分金凤，箫闲碧玉，无语自踌躇。果若命分合该，于飞终效，姻缘当遇，甘心儿为你嗟吁。
　　【鸳鸯煞】锦回文织就别离谱，碧云笺写遍伤心句。旧物空存，薄情何处？畅道往事千端，柔肠九曲，软玉温香，作念着何曾住？人问我秋到也较何如？怕的是战碎芭蕉画阑雨。
　　☆赵君祥
　　赵君祥，生平、里籍均不详。
　　○套数
　　【双调】新水令
　　△闺情
　　枕痕一线玉生春，未惺忄眼波娇困。别离才几日，消瘦够十分。杜宇愁闻，无端事系方寸。
　　【驻马听】寡宿孤辰，岁晚佳期犹未准。旧愁新恨，镜中眉黛镇常颦。一庭芳草翠铺茵，半帘花雨红成阵。雨声潺，风力劲，韶华即渐消磨尽。
　　【乔牌儿】绣针儿怕待亲，腮斗儿粉香褪。莺慵燕懒清明近，把闲情相逗引。
　　【雁儿落】被儿冷龙涎不索薰，人儿远龟卦何须问？路儿阻鱼笺断往来，心儿邪鹊语难凭信。
　　【得胜令】静团扇掩歌尘，碜可可罗帕渍啼痕。急煎煎永夜难成梦，孤另另斜阳半掩门。打叠起殷勤，不索向心中印。折挫了精神，风流病不离身。
　　【甜水令】这些时情思昏沉，姻缘间阻，相思陡峻。楼上把阑凭，见了些水绕愁城，树列愁帏，山排愁阵，几般儿对付离人。
　　【折桂令】楚阳台剩雨残  ，忘不了私语叮咛，往事纷纭。寂寞兰堂，萧条锦瑟，孤负芳樽。金花诰七香车前程未稳，紫香囊五言诗旧物空存。醒也销魂，醉也销魂。怯残春又是残春，怕黄昏又到黄昏。
　　【离亭宴歇指煞】多情较远天涯近，东皇易老芳菲尽。无言自忖，难改悔志诚心，怎消磨生死誓？强打捱凄凉运。留连宋玉才，迷恋潘安俊。行思坐盹，免不得侍儿嘲，遵不得严母训，顾不得傍人论。荣华自有时，恩爱终无分，枉了把形骸病损。他谎话儿赚韩香，我痴心儿忆何粉。
　　☆无名氏
　　○自然集（道词）
　　△【仙吕】点绛唇
　　道妙玄微，先须要悟明心地，非容易。见放着古圣文书，内隐着真消息。
　　【混江龙】若说着胎元根蒂，只除是含光默默守虚极。去动中求静，静定是幽微。默坐忘言方是道，群居缄口是道根基。有一等明师，自高自大，狂言诈语，道听涂说，自把他元神昧。全不怕上天照察，也不怕六道轮回。
　　【油葫芦】道本无言行妙理，夺天地髓，就中只许自家知。无中生有人还会，玉炉内常把阴阳来配。要进火功，莫得迟。双关透入泥丸内，自然显光辉。
　　【天下乐】金液还丹下玉梯。烹煎，白雪飞，黄芽渐长生天地。质体内真，路不迷，化琼浆满玉池。
　　【后庭花】饥中饱饱后饥，饮醍醐滋肾水。将地户牢关闭，化真精吞玉蕊。吐虹霓，黄庭内相会。见金公红了面皮，将婴儿和戊己，共元神相护持。
　　【柳叶儿】直赶到天宫里相会，有姹女雨泪悲垂。丁郎见了长吁气，配佳期，霎时间聚散分离。
　　【金盏儿】山头雪巽风吹，甘露降饮刀圭。调停火候功夫细，久全阴静养神龟。丹成金满屋，乌兔任东西。若是将坎离颠倒炼，魂魄养胎基。
　　【赏花时】暂选一片白雪满地堆，运二气相交饮玉杯。三田内温习，四相和合体，五明宫守真实。
　　【幺】炼六尺身躯修自己，变七朵金莲到处随。配八卦跨鸾归，至九霄云外，十分的显雄威。
