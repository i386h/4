<!-- { "loadSidebar": true } -->
　　紫燕金莺弄也喉舌，我这里妆点得。西园内红英儿翠重叠。梅香你与我掩上门儿着，瘦庞儿不耐春风烈。霎时间花初谢，这凄凉怎生受也？怕的是灯儿昏月儿暗雨儿斜。愁则愁到晚时节，没地又早是黄昏夜。
　　【商调】玉抱肚
　　休来这里闲嗑，俺奶奶知道骂我，逞甚么娄罗？当初有个郑元和，早收心休恋我。
　　【越调】小桃红
　　△情
　　断肠人寄断肠词，词写心间事。事到头来不由自，自寻思，思量往日真诚志。志诚是有，有情谁似？似俺那人儿。
　　△咏美
　　压尽杨妃上马娇，倾国倾城貌。愿得今生不相抛，自评跋，姻缘有分谁知道？
　　平生愿足，相随相趁，成就凤鸾交。
　　一自相逢便情舒，无些褒谈处。两意浓如水接鱼，得欢娱，痛惜怜心无足。相偎相抱，尤云雨，谐老做妻夫。
　　【越调】天净沙
　　长途野草寒沙，夕阳远水残霞，衰柳黄花瘦马。休题别话，今宵宿在谁家？
　　瘦皆因凤只鸾单，病非干暑湿风寒，空服了千丸万散。恹恹情绪，立斜阳目断巫山。
　　上官有似花开，下官浑似花衰，花谢花开小哉！常存根在，明年依旧春来。
　　江南几度梅花，愁添两鬓霜华，梦儿里分明见他。客窗直下，觉来依旧天涯。
　　今生或少或多，功名一枕南柯，富贵荣华快活。今朝已过，不知明日如何？
　　生红闹簇枯枝，只愁吹破胭脂，说与莺儿燕子。东君知道，杏花不耐开时。
　　西风谓水长安，淡烟疏雨骊山，不见昭阳玉环。夕阳楼上，无言独倚阑干。
　　东邻多病萧娘，西邻清瘦刘郎。被一堵无端粉墙，将人隔断，抵多少水远山长。
　　枯藤老树昏鸦，小桥流水人家，古道西风瘦马。夕阳西下，断肠人在天涯。
　　平沙细草斑斑，曲溪流水潺潺，塞上清秋早寒。一声新雁，黄云红叶青山。
　　西风塞上胡笳，月明马上琵琶，那抵昭君恨多？李陵台下，淡烟衰草黄沙。
　　【越调】柳营曲
　　△范蠡
　　一叶舟，五湖游，闹垓垓不如归去休。红蓼滩头，白鹭沙鸥，正值着明月洞庭秋。进西施一捻风流，起吴越两处冤仇。趁西风闲袖手，重整理钓鱼钩。看，一江春水向东流。
　　△子陵
　　达圣颜，布衣间，中兴暗宣三四番。列在朝班，故友相看，他道是名利不如闲。
　　脱乌靴弃却罗衤阑，披羊裘执定纶竿。钓苍烟七里滩，耕白云富春山。强如宰相五更寒。
　　△李白
　　捧砚底娇，脱靴的焦，调羹的帝王空懊恼。玉带金貂，宫锦仙袍，常则是春色宴蟠桃。赫蛮书醉墨云飘，秦楼月诗酒风骚。鲍参军般俊逸，庾开府似清高，沉醉也，把明月水中捞。
　　△风月担
　　倚仗他性儿谦，鲍儿甜，曲弓弓半弯罗袜纤。统镘情タ，爱钱娘严，少不得即里渐里病厌厌。后来肉膘胶大虫翼难粘，葛钩子野味儿难签。火烧残桑木剑，水湿破纸糊欠，自砍得风月担儿尖。
　　驼汉精，陷人坑，纸汤瓶撞着空藏瓶。可怜苏卿，不识双生，把泰行山错认做豫章城。
　　谎郎君引着火穷兵，呆贱人劫着空营。达达搜无四两，罟罟翅赤零丁，舍性命将风月担儿争。
　　李亚仙，郑元和，风流的古今谁似他？相会情多，一见脾和，却撞着个能狡狯的母阎罗。倒施计搬尽他家火，后来卑田院乞化为活。舆车前唱挽歌，冻的来打孩歌，再谁将风月担儿拖！
　　花月妆，绮罗香，思量到头都是谎。多病襄王，窈窕情娘，如今烟水两茫茫。
　　分飞了锦帐鸾凰，拆散了金殿鸳鸯。不是咱情分寡，说着他说儿长，我磨擦的条风月担儿光。
　　花共酒，几时休？惜花人近新来权袖手。舞态歌喉，燕侣莺俦，我无语懒凝眸。
　　勤儿每正鼓脑争头，头喧呼谢馆秦楼。保儿心雄纠纠，撅丁脸冷掐飕，且将我这风月担儿收。
　　沉默默，冷丁丁，绿豆石磨儿不甚轻。自己曾评，秤儿上曾称，端的一分钞一分情。丽春园惯战的双生，豫章城豹子苏卿。新油来的红闷棍，恰掘下的陷人坑，谁将这风月担儿争？
　　桃脸艳，柳腰纤，窄弓弓半弯罗袜尖。眼角眉尖，意顺情タ，且是可意娘鲍儿甜。虚飘飘胡厮揪ㄎ，实丕丕响钞精蟾。罢字儿心上有，嫁字儿口头占，再谁将风月担儿拈？
　　△题章宗出猎
　　白海青，皂笼鹰，鸦鹘兔鹘相间行。细犬金铃，白马红缨，前后御林兵。喊嘶嘶飞战马蹄轻，雄纠纠御驾亲征。厮琅琅环辔响，吉丁铛镫敲鸣，呀剌剌齐和凯歌行。
　　红锦衣，皂雕旗，银盘也似脸儿打着练捶。鹰犬相随，鞍马如飞，排列的雁行齐。围子首凤翅金盔，御林军箭插金钅比。剔溜秃鲁说体例，亦溜兀剌笑微微，呀剌剌齐和凯歌回。
　　△晋王出寨
　　打着一面云月旗，厌的转山坡。立唐朝功劳全是我。他铁马金戈，打着骆驼，一火闹和朵。众儿郎五百余多，簇捧着个酒沙陀。众番官齐打手，众侍女捧金波，呀剌剌齐和〔太平歌〕。
　　他为我，我因他，不图志诚图甚么？陪酒陪歌，受诨承科，引的人似风魔。好姻缘不肯成合，业身已合受耽阁。别人家取快活，望夫石我如何？好也，真个负心呵！
　　鸳帐里，梦初回，见狞神几尊恶像仪。手执金槌，鬼使跟随，打着面独脚皂纛旗。犯由牌写得精细，疋先里拿下王魁。省会了陈殿直，李勉那厮也听者，奉帝敕来斩你火负心贼！
　　便做道负桂英，直恁么海神灵，想当初嫁冯魁也曾不志诚。天地行言诚，海誓山盟，可怎先走到豫章城？做的来失尽人情，画船儿干撇下双生。果然是有报应，端的有灵神，疋头里先剐了哏苏卿。
　　小敲才恰做人，没拘束便胡行，东堂老劝着全不听。信人般弄，家私儿掀腾，便似火上弄冬凌。都不到半载期程，担荆筐卖菜为生。逐朝忍冻饿，每日在破窑中。再不见胡子传、柳隆卿。
　　有钱时唤小哥，无钱也失人情，好家私伴着些歹后生。卖弄他聪明，一哄的胡行，踢气<毛求>养鹌鹑。解库中不想管生，包服内响钞精钞。但行处十数个，花街里做郎君，则由他胡子传、柳隆卿。
　　暮雨收，楚天秋，看夕阳古冢堤畔头。伴哥又ㄐ搜，待打王留，扯碎布留。沤麻坑斗摸泥鳅，见棠梨棒打鞭。偷甜瓜香喷喷，折酸枣醋留留，牧童儿归去倒骑牛。
　　【越调】凭阑人
　　风烛功名鱼上竿，石火光阴船下滩。万钟夺命舟，得全忠孝难！
　　休笑孙庞恶战憨，且论苏张能剧谈。片言封相衔，谩劳从仕衫。
　　簇簇攒攒圈柳葩，草亨斜签门外插。五七枝桃杏花，柳阴中三四家。
　　开彻南枝枝上春，香满清江江上村。那些儿堪可人，水边新月痕。
　　千里关河音问疏，斜月阑干人影孤。隔帘呼玉奴，雁来曾寄书？
　　明月窥人穿绣帘，酒醒香消愁越添。玉簪谁再掂？锦笺无意拈。
　　△章台行
　　花阵赢输随镘生，桃扇炎凉逐世情。双郎空藏瓶，小卿一块冰。
　　【双调】沉醉东风
　　罗绮散香风玉街，管弦喧夜月楼台。春鹅鬓上飞，春燕钗头带。约黄昏月圆人在，何处闻灯不看来，多则为盟山誓海。
　　羊羔酒香浮玉杯，凤团香冷彻金猊。锦儿掌上珍，红袖楼前立。画堂深醉生春意，一任门前雪片飞，飘不到销金帐里。
　　妙舞裙拖绛纱，轻敲板撒红牙。玉有香，春无价。待相逢放他不下，遥认青旗那一家，常向垂杨下系马。
　　画楼上谁横玉管，碧天边独跨苍鸾。轻轻檀板敲，滟滟金橙满。对西风放怀吟玩，银汉无声转玉盘，恨煞今宵夜短。
　　红烛下斜倚绣枕，绿窗前向怯罗衾。攒成翡翠纱，织就鸳鸯锦。度春宵少年图甚？花有清香月有阴，少一个人人共寝。
　　饮竹叶金杯兴阑，咏桃花彩扇诗悭。声闲碧玉箫，歌歇红牙板。宴西园五陵人散，海马春愁压绣鞍，自恨寻芳较晚。
　　安排下歌喉舞腰，准备着月夕花朝。恨春过，伤春早。且休教燕莺知道，春色三分二分了，莫惜花前醉倒。
　　闲锦瑟慵舒玉纤，傍鸾台懒对妆奁。一春绣被闲，尽日香闺掩。盼才郎镇长作念，眉淡春山不喜添，泪湿残红万点。
　　睡起来情怀懊恼，绣针儿不待汤着。困人时，春天道。落花飞红雨潇潇，蝶粉蜂黄已过了，便瘦损他来看好。
　　俺三竿日身披衲甲，恁五更寒帽裹乌纱。俺耕耘阔角牛，恁嘶月高头马。俺打勤劳不羡荣华，恁苦战垓心血染沙，俺老瓦盆边醉煞。
　　闻晓露藤摘紫花，听春雷茶采萌芽。桃蕨羡煮羹，钓锂新为。早食罢但得些闲暇，自锄了青门半亩瓜，老瓦盆边醉煞。
　　△僧犯奸得马表背救
　　对人前敲禅板谈经说法，背地里跳墙头恋酒贪花。你虽是千般智量高，他又早十面埋伏下。吓的他赤条条东躲西扒，这耳朵今番轮到他，亏了个救命王菩萨姓马。
　　△咏相棋
　　两下里排开阵角，小军卒守定沟壕。他那里战马攻，俺架起襄阳炮。有士相来往虚嚣，定策安机紧守着，生把个将军困倒。
　　【双调】蟾宫曲
　　△酒
　　酒能消闷海愁山，酒到心头，春满人间。这酒痛饮忘形，微饮忘忧，好饮忘餐。
　　一个烦恼人乞惆似阿难，才吃了两三杯可戏如潘安。止渴消烦，透节通关，注血和颜，解暑温寒。这酒则是汉钟离的葫芦，葫芦儿里救命的灵丹。
　　△赞西域吉诚甫
　　酌西凉万斛葡萄，喜有知音，助我诗豪。壮士夺旗，忠臣锁树，逐客吹箫。检旧曲梨园架阁，举新声乐府勾销。胆落儿曹，水倒词源，雷吼江潮。
　　△归隐
　　问天公许我闲身，结草为标，编竹为门。鹿豕成群，鱼虾作伴，鹅鸭比邻。不远游堂上有亲，莫居官朝里无人。黜陟休云。进退休论。买断青山，隔断红尘。
　　【双调】清江引
　　黄阁百年如梦里，弃却三公位。妻子不属官，得觉囫囵睡，虚檐外日高犹未起。楼头柳丝风力软，寂寞闲庭院。独自倚阑干，落尽桃花片，青山不知郎近远。双双月下重相会，鸾凤成佳配。笙歌出入随，珠翠添娇媚，劝君莫惜花前醉。娑娑一庭虽是小，未若贫而乐。放将云归去，唤得鹤来到，和一座好山都占了。小梅香走将来吹灭灯，搅了读书兴。腌争小贱人，传着姐姐夫人命，教哥哥睡去来他独自冷。
　　残妆儿匀佛髻儿歪，越显的多娇态。十指露春纤，款解香罗带，凌波袜儿刚半折。
　　敲才徒恁的欺负咱，几夜不来家。刚道不思量，争奈情牵挂，何处绿杨闲系马？
　　△九日
　　萧萧五株门外柳，屈指重阳又。霜清紫蟹肥，露冷黄花瘦，白衣不来琴当酒。
　　△讥士人
　　皂罗辫儿紧扎捎，头戴方檐帽。穿领阔袖衫，坐个四人轿。又是张吴王米虫儿来到了。
　　△赠莺儿妓名
