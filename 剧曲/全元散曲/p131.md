<!-- { "loadSidebar": true } -->
　　【双调】一机锦
　　△离思
　　宝钗分，鸾镜缺，瓶坠簪断折，《三叠阳光》争忍，别。心儿里痛哽咽，眼儿里弹泪血。空教我扌绝耳揉腮，执手和伊相看，也没一句话儿说。
　　【锦上花】初相见，誓盟设，空教我暗伤嗟，恨千叠。难割难舍，把他奴全然不藉，直恁的信音绝，谁知你到今心性别。吉玎的玉簪折，支楞的弦断绝。盼的痴呆，我则想尽老同欢，弄巧翻做了拙。
　　【江儿水】又早三秋至，寒雁飞。牛星女宿重相会，只听的捣砧声透入在罗帏内。景凄凉阶下寒蛩唧，桂子飘香拂鼻。叶落丹枫，满目黄花铺地。
　　【尾】裁冰剪雪呈祥瑞，饮羊羔共同欢会，端的是翠绕红围。
　　【南吕】一剪梅
　　△秋闺思
　　草满中庭苔满墙，雨潇潇风送幽窗，此凄凉外怎不凄凉？无限心机，多病相妨。玉笋重弹孤凤凰，一蓦来地远山长。杯深蘸甲润鹅黄，今夜醺醺，有个商量。
　　【采桑子】辘轳金井梧桐晚，几树惊秋，昼雨和愁。百尽虾须在玉钩，琼窗春暖双蛾皱。回首头边，欲寄鳞游，九曲寒波不逆流。
　　【木兰花慢】爱幽花带露，凝晓色淡秋塘。恨太华峰高，庐山社远，尘世相妨。谁争半溪佳景？且闲将华发照沧浪。羡煞风流公子，一生何限清香？仙家幽野水云乡，高韵却浓妆，看脉脉盈荷觞。明日醒来，华信新声，付与秋娘。
　　【得胜乐】红日晚，夕阳犹在，碧水共长天一色，雁儿呀、呀、呀，  外，雁儿却怎生不带将一个家字儿来。
　　【惜芳春】绿柳长亭晚，珠帘卷暮寒。闷对东风掩泪眼，桃花谢，杏花残。人未还，盼雕鞍和月凭栏杆。
