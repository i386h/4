<!-- { "loadSidebar": true } -->
　　【幺】瞬息间地北天南，又是便鸿书去。问多娇芳信何期？笑指到玉梅吐处。朱颜绿鬓难留住，调弄了几拙讷的儿父。算光阴咫只风波，恍着暮晴朝雨。
　　【幺】怎禁他地久天长，睚不过暗来明去。望桃源雾杳烟迷，梦觉也玉人那处。
　　【双调】蟾宫曲
　　△赠楚云
　　寄襄王雁字安排，出岫无心，蔽月多才。目极潇湘，家迷秦岭，梦到天台。浮碧汉阴睛体态，逐西风聚散情怀，卷又还开，去又还来。雨罢巫山，飞下阳台。
　　△赠玉香
　　可人儿暖玉生香，弄玉团香，惜玉怜香。画蛾眉玉鉴遗香，伴才郎玉枕留香，捧酒卮玉容喷香，摘花枝玉指偷香。问玉何香，料玉多香。见玉思香，买玉寻香。
　　☆查德卿
　　查德卿，生平、里籍均不详。元·钟嗣成《录鬼簿》失载。明·朱权《太和正音谱》将其列于“词林英杰”一百五十人之中。明·李开先评元人散曲，首推张可久、乔吉，次则举及查德卿（见《闲居集》卷五《碎乡小稿序》），可见其曲名较高。其散曲作品内容有吊古、抒怀、咏美人伤离情之类，风格典雅。
　　○小令
　　【仙吕】寄生草
　　△感叹
　　姜太公贱卖了溪岸，韩元帅命博得拜将坛。羡傅说守定岩前版，叹灵辄吃了桑间饭，劝豫让吐出喉中炭。如今凌烟阁一层一个鬼门关，长安道一步一个连云栈。
　　△间别
　　姻缘簿剪做鞋样，比翼鸟搏了翅翰。火烧残连理枝成炭，针签瞎比目鱼儿眼，手揉碎并头莲花瓣。掷金钗撷断凤凰头，绕池塘ㄏ碎鸳鸯弹。
　　【仙吕】一半儿
　　△拟美人八咏
　　△春梦
　　梨花云绕锦香亭，胡蝶春融软玉屏，花外鸟啼三四声。梦初惊，一半儿昏迷一半儿醒。
　　△春困
　　琐窗人静日初曛，宝鼎香消火尚温，斜倚绣床深闭门。眼昏昏，一半儿微开一半儿盹。
　　△春妆
　　自将杨柳品题人，笑捻花枝比较春，输与海棠三四分。再偷匀，一半儿胭脂一半儿粉。
　　△春愁
　　厌听野鹊语雕檐，怕见杨花扑绣帘，拈起绣针还倒拈。两眉尖，一半儿微舒一半儿敛。
　　△春醉
　　海棠红晕润初妍，杨柳纤腰舞自偏，笑倚玉奴娇欲眠。粉郎前，一半儿支吾一半儿软。
　　△春绣
　　绿窗时有唾茸粘，银甲频将彩线ㄎ，绣到凤凰心自嫌。按春纤，一半儿端相一半儿掩。
　　△春夜
　　柳绵扑槛晚风轻，花影横窗淡月明，翠被麝兰薰梦醒。最关情，一半儿温温一半儿冷。
　　△春情
　　自调花露染霜毫，一种春心无处托，欲写写残三四遭。絮叨叨，一半儿连真一半儿草。
　　【南吕】醉太平
　　△寄情
　　钗分凤凰，衾剩鸳鸯，锦笺遗恨爱花香，写新愁半张。晚妆楼阁空凝望，旧游台榭添惆怅，落花庭院又昏黄，正离人断肠。
　　△春情
　　东风柳丝，细雨花枝，好春能有几多时？韶华迅指。芭蕉叶上鸳鸯字，芙蓉帐里鸾凰事，海棠亭畔鹧鸪词，问莺儿燕子。
　　楼台管弦，院落秋千，香风淡淡月娟娟，朱帘半卷。香消玉腕黄金钏，歌残素手白罗扇，汗溶粉面翠花细，倚阑人未眠。
　　春风管弦，夜月秋千，调风弄月醉花前，把花枝笑捻。千金曾许如花面，半生未了看花愿，一春长费买花钱。风流少年。
　　△清名
　　先生子陵，隐者渊明，南州旧隐老云卿，为清高显名。一个向七里滩曾受君王聘，一个向五柳庄终受彭泽令，一个向百花洲不受宋朝征，与巢由共清。
　　【中吕】普天乐
　　△别情
　　玉华骢，青丝。江山断送，萍梗无踪。阳台云雨空，青草池塘梦。好梦惊回相思重，翠烟晴啼鸟山中。梨花坠雪，海棠散锦，满院东风。
　　鹧鸪词，鸳鸯帕。青楼梦断，锦字书乏。后会绝，前盟罢。淡月香风秋千下，倚阑干人比梨花。如今那里？依栖何处？流落谁家？
　　【越调】柳营曲
　　△金陵故址
　　临故国，认残碑，伤心六朝如逝水。物换星移，城是人非，今古一枰棋。南柯梦一觉初回，北邙坟三尺荒堆。四围山护绕，几处树高低。谁，曾赋黍离离。
　　△江上
　　烟艇闲，雨蓑干，渔翁醉醒江上晚。啼鸟关关，流水潺潺，乐似富春山。数声柔橹江湾，一钩香饵波寒。回头贪兔魄，失意放渔竿。看，流下蓼花滩。
　　【双调】蟾宫曲
　　△怀古
　　问从来谁是英雄？一个农夫，一个渔翁。晦迹南阳，栖身东海，一举成功。八阵图名成卧龙，《六韬》书功在非熊。霸业成空，遗恨无穷。蜀道寒云，渭水秋风。
　　△层楼有感
　　倚西风百尺层楼，一道秦淮，九点齐州。塞雁南来，夕阳西下，江水东流。愁极处消除是酒，酒醒时依旧多愁。山岳糟丘，糊海杯瓯。醉了方休，醒后从头。
　　【双调】庆东原
　　达时务，薄利名，秋风吹动田园兴。Θ瓜邵平，思莼季鹰，采菊渊明。清淡老生涯，进退知天命。
　　☆武林隐
　　武林隐，生平、里籍均不详。明·朱权《太和正音谱》将其列“词林英杰”一百五十人之中。
　　○小令
　　【双调】蟾宫曲
　　△昭君
　　天风瑞雪剪玉蕊冰花，驾单车明妃无情无绪，气结愁云，泪湿腮霞。只见十程五程，峻岭嵯峨，停骖一顾，断人肠际碧离天漠漠寒沙。只见三对两对搠旌旗古道西风瘦马，千点万点噪疏林老树昏鸦。哀哀怨怨，一曲琵琶，没撩没乱离愁悲悲切切，恨满天涯。
　　☆赵显宏
　　赵显宏，约一三二○年前后在世。号学村。生平、里籍均无考。长于散曲，与孙周卿同时。作品中有自写其行迹者，如《行乐》云：“十年将黄卷习，半世把红妆赡。”《叹世》云：“功名不恋我，因此上落落魄魄。”《闲居》云：“林泉疏散无拘系，茶药琴棋。”可见其为一终身布素之文人。所作小令〔中吕·满庭芳〕《渔、樵、耕、牧》四首，描写了田园渔樵生活的恬静优美，抒发了厌弃功名富贵的思想。风格清新朴实，语言通俗流畅。明·朱权《太和正音谱》将其列于“词林英杰”一百五十人之中。
　　○小令
　　【黄钟】刮地风
　　△别思
　　莫唱阳关且住者，怕听三叠。雕鞍去后早来些，争忍离别？舞台歌榭，好天良夜。美满恩情，等闲抛撇。鸳鸯简再摺，平安字怎写？即渐里瘦了人也。春日凝妆上翠楼，满目离愁。悔教夫婿觅封侯，蹙损眉头。园林春到，物华依旧。并枕双歌，几时能够？团圆日是有，相思病怎休？都道我减了风流。慵整云鬟懒画眉，此恨争知！有情何怕隔年期，总是呆痴。清明天气，女流闲戏。斗蹴秋斗，有情无意。杨花正乱飞，莺声不住啼，睡梦里过了寒食。人比前春瘦几分，掩过唐裙。思君一度一销魂，生怕黄昏。银挑尽，绣帏孤闷。切切悲悲，有谁亻秋问口儿里怨恨，心儿里自忖：谁教你待做夫人？
　　△叹世
　　昨日街头唤小哥，早两鬓婆娑。云间乌兔似撺梭，老了人呵。琴堂难坐，林泉堪卧，山鸟山花，尽供吟和。清闲怎似他，功名不恋我，因此上落落魄魄。安乐窝中且避乖，倒大优哉。寒梅不顾栋梁材，别样清怀。小庵茅盖，主人常在。缄口藏舌，坐观成败。韩元帅阵开，楚重瞳命衰，汉高皇拆了坛台。
　　【黄钟】昼夜乐
　　△春
　　游赏园林酒半酣，停骖，停骖看山市睛岚。飞白雪杨花乱糁，爱东君绕地里将诗探，听花间紫燕呢喃。景物堪，当了春衫，当了春衫。醉倒也应无憾。
　　【幺】利名，利名誓不去贪，听咱，曾参，曾参他暮四朝三。不饮呵莺花笑俺，想从前枉将风月担，空赢得鬓发{髟监}。江北江南，江北江南，再不被多情赚。
　　△夏
　　火伞当空暑气多，因何，因何不共泛清波？有十里香风芰荷，咱人向彩画的船儿上坐，伴如花似玉娇娥。醉了呵，月枕双歌。月枕双歌，但唱的齐声儿和。
　　【幺】小哥，小哥忒恁快活，休波，真个，真个是占断鸣珂。有几个知几似我，不受用委实图甚么？尽今生酒病诗魔。落落魄魄，落落魄魄，且恁地随缘过。
　　△秋
　　昨夜西风揭绣帘，恹恹恨蹙损眉尖。霜压的丹枫似染，促织儿絮的人来厌，助离愁暮雨纤纤。意不タ，琴瑟慵拈。琴瑟慵拈，不住把才郎念。
　　【幺】柳青，柳青忒恁地严，偏嫌，拘钳，拘钳人等等潜潜。酒半醺栊门半掩，恨更长再不将香篆添，空教人有苦无甜。闷似江淹，闷似江淹，独自把凄凉占。
　　△冬
　　风送梅花过小桥，飘飘，飘飘地乱舞琼瑶。水面上流将去了，觑绝时落英无消耗，似才郎水远山遥。怎不焦，今日明朝，今日明朝，又不见他来到。
　　【幺】佳人，佳人多命薄，今遭，难逃，难逃他粉悴烟憔。直恁般鱼沉雁杳，谁承望拆散了鸾凰交，空教人梦断魂劳。心痒难揉，心痒难揉，盼不得鸡儿叫。
　　【中吕】满庭芳
　　△渔
　　江天晚霞，舟横野渡，网晒汀沙。一家老幼无牵挂，恣意喧哗。新糯酒香橙藕芽，锦鳞鱼紫蟹红虾。杯盘罢，争些醉煞，和月宿芦花。
　　△樵
　　腰间斧柯，观棋曾朽，修月曾磨。不将连理枝梢锉，无缺钢多。不饶过猿枝鹤窠，惯立尽石涧泥坡。还参破，名缰利锁，云外放怀歌。
　　△耕
　　耕田看书，一川禾黍，四壁桑榆。庄家也有欢娱处，莫说其余。赛社处王留宰猪，劝农回牛表牵驴，还家去，蓬窗睡足，一品待何如？
　　△牧
　　闲中放牛，天连野草，水接平芜。终朝饱玩江山秀，乐以忘忧。青箬笠西风渡口，绿蓑衣暮雨沧州。黄昏后，长笛在手，吹破楚天秋。
　　【双调】清江引
　　少年身正值着春暮月，宴赏无明夜。一任锦囊空，不放金杯歇，明日落红多去也。
　　纱窗外杜鹃声更切，啼满枝头血。离人哽咽时，风雨凄凉夜，明日落红多去也。
　　【双调】殿前欢
　　△闲居
　　去来兮，东林春尽蕨芽肥。回头那顾名和利，付与希夷。下长生不死棋，养三寸元阳气，落一觉浑沦睡。莺花过眼，鸥鹭忘机。
　　去来兮，桃花流水鳜鱼肥。山蔬野菜偏滋味，旋泼新醅。胡寻些东与西，拼了个醒而醉，不管他天和地。盆干瓮竭，方许逃席。
　　去来兮，生平志不尚轻肥。林泉疏散无拘系，茶药琴棋。听春深杜宇啼，瞻天表玄鹤唳，看沙暖鸳鸯睡。有诗有酒，无是无非。
　　去来兮，楚天霜满蟹初肥。黄花似得渊明意，开遍东篱，笑山翁醉似泥，喜稚子诗能缀，爱仙果甜如蜜。烟萝路绕，车马声稀。
　　△题歌者楚云
　　楚云闲，任他孤雁叫苍寒。去留舒卷无心惯，聚散之间。趁西风出远山，随急水流深涧，为暮雨迷霄汉。阳台事已，秦岭飞还。
　　○套数
　　【南吕】一枝花
　　△行乐
