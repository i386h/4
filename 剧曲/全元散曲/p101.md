<!-- { "loadSidebar": true } -->
　　十年将黄卷习，半世把红妆赡。向莺花场上走，将风月担儿拈。本性谦谦，到处干风欠，人将名姓店。道丽春园重长个羲之，豫章城新添个子瞻。
　　【梁州】醉醺醺过如李白，乐胜似陶潜。春风和气咱独占。朝云画栋，暮雨朱帘。狂朋怪友，舞妓歌姬。喜孜孜诗酒相兼，争知我愁寂寂闷似江淹。也不怕偷寒送暖来勤，也不怕弃旧怜新女嫌，也不怕爱钱巴镘娘严。非咱，指点。平康巷一步一个深坑堑，风波险令人厌。门掩半安排粗棍掂，有苦无甜。
　　【尾】栋梁才怎受纯钢剑？经济手难拿桑木锨。堪笑多情老双渐，江洪茶价添。丑冯魁正タ，见个年小的苏卿望风儿闪。
　　△竹夫人
　　纱厨只自眠，蕲簟和谁共。客窗人静悄，檐外马丁东。好梦难同，夜永愁偏冗，披衣策短筇。明月下醉眼闲刍，画堂中吟肩瘦耸。
　　【梁州】见青奴亭然独立，使苍童抱过相从。同床共枕如鸾凤。赐夫人名号，有君子家风。湘川后裔，渭水名宗。喜绸缪志节雍容，历风霜肌骨丰隆。一千般可意着人，一时间指空话空，一团儿剔透玲珑。心聪，性聪。知卿本是龙孙种，厮敬爱厮陪奉。睡彻东窗日影红，彼此西东。
　　【尾】凉侵肌体添情重，清透心脾引兴浓，只恐金风等闲动。那时节不中，咱人心不同，且倒凤颠鸾再三宠。
　　☆唐毅夫
　　唐毅夫，生平、里籍均不详。明·朱权《太和正音谱》将其列于“词林英杰”一百五十人之中。
　　○小令
　　【双调】殿前欢
　　△大都西山
　　冷云间，夕阳楼外数峰闲，等闲不许俗人看。雨髻烟鬟，倚西风十二阑。休长叹，不多时暮霭风吹散。西山看我，我看西山。
　　○套数
　　【南吕】一枝花
　　△怨雪
　　不呈六出祥，岂应三白瑞。易添身上冷，能使腹中肌。有甚稀奇，无主向沿街坠，不着人到处飞。暗敲窗有影无形，偷入户潜踪蹑迹。
　　【梁州】才苫上茅庵草舍，又钻入破壁疏篱。似杨花滚滚轻狂势。你几曾见贵公子锦ブ绣褥？你多曾伴老渔翁箬笠蓑衣？为飘风胡做胡为，怕腾云相趁相随。只着你冻的个孟浩然挣挣痴痴，只着你逼的个林和靖钦钦历历。只着你阻的个韩退之哭哭啼啼。更长，漏迟。被窝中无半点儿阳和气，恼人眠，搅人睡。你那冷燥皮肤似铁石，着我怎敢相偎。
　　【尾】一冬酒债因他累，千里关山被你迷。似这等浪蕊闲花，也不是久长计。尽飘零数日，扫除做一堆，我将你温不热薄情化做了水。
　　☆李爱山
　　李爱山，生平、里藉均不详，约元仁宗延一三一四～一三二○中前后在世。散曲作品《厌纷》中有：“离京邑，出凤城，山林中隐名埋姓，乱纷纷世事不欲听”之句，知作者可能曾因仕途不得意而离京都隐居山林。明·朱权《太和正音谱》将其列于“词林英杰”一百五十人之中。
　　○小令
　　【双调】寿阳曲
　　△厌纷
　　离京邑，出凤城，山林中隐名埋姓。乱纷纷世事不欲听，倒大来耳根清净。
　　△怀古
　　项羽争雄霸，刘邦起战伐，白夺成四百年汉朝天下。世衰也汉家属了晋家，则落的渔樵人一场闲话。
　　△饮兴
　　玉滚殷勤劝，金杯莫断绝，拼了玉山低趄。弹者舞者唱者，直吃到杨柳岸晓风残月。
　　△风情
　　半拥凌波被，微惚金缕衣，金翘乱堆著云髻。托香腮醉眠在锦帐里，娇滴滴海棠春睡。
　　○套数
　　【商调】集贤宾
　　△春日伤别
　　牡丹亭日长帘半卷，推绣枕听啼鹃。夜雨过梨花褪雪，晓风轻柳絮飘绵。忆多情万水千山，盼佳期甚日何年。近香奁理妆贴翠钿，尚然有睡红一线。情浓眉黛里，愁入鬓云边。
　　【逍遥乐】嘴古都钗头玉燕，面波罗镜里青鸾，画不尽春山宛转。恨惹情牵，对东风桃李无言。章台路望来不甚远，张京兆那里也不见。香消宝鼎，灯尽银，炉冷沉烟。
　　【梧叶儿】粉脸淡蛾眉皱，妆残新月偃，愁压远山偏。火燎袄神庙，花飞金谷园，春去武陵源，直恁的缘薄分浅。
　　【金菊香】托香腮不语转凄然，淡注珠唇翠蝉，呆答颏对人羞见面。则被这鬼病恹缠，断柔肠心事在谁边？
　　【醋葫芦】胸减酥，脸褪莲。似杨妃病吐荔枝涎，西子愁频麋鹿苑。顿不开连环金钏，不由人终日恨绵绵。
　　【浪来里】想当日整玉容，并粉肩。晚妆楼上镜台边，画出对初生月何日圆。到如今桃花人面，闷恹恹憔悴似去年前。
　　【高平调煞】那时节和风丽日满东园，花共柳红娇绿软。走飞觥，品竹调弦。唱道是美满欢娱，似比翼鸟于飞燕。闲情侵翠靥，春意近花钿。今日个宝钗头擘双鸳，昔何时镜重圆，因此上两道春山翠痕浅。
　　【尾声】春残连理枝，香冷合欢扇，好姻缘翻做了恶姻缘。还不彻相思债，叫不应离恨天。知他是甚时相见，两眉峰重画翠婵娟。
　　☆王爱山
　　王爱山，字敬甫。长安（今陕西西安市）人。生平不详。明·朱权《太和正音谱》将其列于“词林英杰”一百五十人之中。
　　○小令
　　【中吕】上小楼
　　△自适
　　酒酣时乘兴吟，花开时对景题。剪雪裁冰，击玉敲金。贯串珠玑，得意时，自陶写，吟哦一会，放情怀悦心神有何惭愧？
　　思古来屈正则，直恁地禀性僻。受之父母，身体发肤。跳入江里，舍残生，博得个，名垂百世，没来由管他甚满朝皆醉。
　　黑甜浓坦腹眠，清凉风拂面吹。高卧藤床，铺片蒲席，枕块顽石，日三竿，睡正美，蒙头衲被，起得迟怕画不着卯历？
　　开的眼便是山，那动脚便是水。绿水青山，翠壁丹崖。可作屏帏，乐心神，净耳目，抽身隐逸，养平生浩然之气。
　　【双调】水仙子
　　△怨别离
　　凤凰台上月儿弯，烛灭银河锦被寒。谩伤心空把佳期盼，知他是甚日远？悔当时不锁雕鞍。我则道别离时易，谁承望相见呵难！两泪阑干。
　　凤凰台上月儿偏，和泪和愁闻杜鹃。恨平生不遂于飞愿，盼佳期天样远，月华凉风露涓涓。欹单枕难成梦，拥孤衾怎地眠？两泪涟涟。
　　凤凰台上月儿斜，春恨春愁何日彻？桃花零落胭脂谢，倏忽地春去也，舞翩翩忙煞蜂蝶。人去了无消息，雁回时音信绝，感叹伤嗟。
　　凤凰台上月儿低，香烬金炉空叹息。闷闷厌厌怎不添憔悴？夜迢迢更漏迟，冷清清独守香闺。急煎煎愁如醉，恨绵绵意似痴，泪眼愁眉。
　　凤凰台上月儿高，何处何人品玉箫？眼睁睁盼不得他来到，陈抟也睡不着，空教人穰穰劳劳。银台上灯将灭，玉炉中香渐消，业眼难交。
　　凤凰台上月儿孤，倒凤颠鸾谩叹吁。盼行云愁锁西楼暮，似阑干十二曲，雁来也还又无书。情脉脉空惆怅，意悬悬无是处，恨满天隅。
　　凤凰台上月儿明，短叹长吁千万声。香闺寂寞人孤另，枕消香寒渐生，碧荧荧一点残灯。别离是寻常事，凄凉可惯经？冷冷清清。
　　凤凰台上月儿昏，忽地风生一片云。淅零零夜雨更初尽，打梨花深闭门，冷清清没个温存。他去了无消息，枉教人空断魂，瘦脸啼痕。
　　凤凰台上月儿沉，一样相思两处心。今宵愁恨更比昨宵甚，对孤灯无意寝，泪和愁付与瑶琴。离恨向弦中诉，凄凉在指下吟，少一个知音。
　　凤凰台上月儿圆，月上纱窗人未眼。故人来人月皆如愿。月澄清人笑喧，诉别离在月下星前。人美满中秋月，月婵娟良夜天，人月团圆。
　　☆爱山
　　爱山，姓氏、生平均不详。曲家有李爱山、王爱山，此人或为其一。
　　○小令
　　【南吕】四块玉
　　△美色
　　杨柳腰，芙蓉貌。袅娜东风弄春娇，庞儿旖旎心儿俏。挽乌云盘，扫春山浅淡描，斜簪着金凤翘。
　　△知足
　　两鬓秋，今年后。着甚干忙苦追求？人间宠辱还参透。种春风郑子田、牧青山宁戚牛，倒大来得自由。
　　【越调】小桃红
　　△消遣
　　一溪流水水溪云，雨霁山光润，野鸟山花破愁闷。乐闲身，拖条藜杖家家问。问谁家有酒，见青帘高挂，高挂在杨柳岸杏花村。
　　世间惟有酒忘忧，酒况谁参透？酒解愁肠破亻孱亻愁。到心头，三杯涤尽胸中垢和颜润色，延年益寿，一醉解千愁。
　　☆朱庭玉
　　朱庭玉（“庭”或作“廷”），生平、里藉均不详。朱氏有《南吕·梁州第七］《归隐》云：“归来好向林泉下。”“留心垂钓棹鱼差，汾水岸晋山坡。”朱氏曲中多指晋地风物。据此知，朱氏可能是山西人。待考。
　　○小令
　　【越调】天净沙
　　△春
　　暖风迟日春天，朱颜绿鬓芳年，挈携童跨蹇。溪山佳处，好将春事留连。
　　△夏
　　参差竹笋抽簪，累垂梅子攒金，旋趁庭槐翠阴。南风解愠，快哉消我烦襟。
　　△秋
　　庭前落尽梧桐，水边开彻芙蓉，解与诗人意同。辞柯霜叶，飞来就我题红。
　　△冬
　　门前六出狂飞，樽前万事休提，为问东君信息。急教人探，小梅江上先知。
　　○套数
　　【仙吕】点绛唇
　　△中秋月
　　可爱中秋，雨余天净，西风送。晚云归洞，凉露沾衣重。
　　【混江龙】庾楼高望，桂华初上海涯东。秋光于宙，夜色帘栊。谁使银蟾吞暮霞，放教玉兔步睛空。人多在，管弦声里，诗酒乡中。
　　【六幺遍】烂银盘涌，冰轮动。辗玻璃万顷，无辙无踪。今宵最好，来夜怎同。留恋孀娥相陪奉，天公，莫教清影转梧桐。
　　【后庭花】直须胜赏，想人生如转蓬。此夕休虚废，幽欢不易逢。快吟胸，虹吞鲸吸，长川流不供。
　　【赚煞】听江楼，笛三弄，一曲悠然未终。裂石凌空声留亮，似波心夜吼苍龙。唱道醉里诗成，谁为击金陵半夜钟，我今欲从嫦娥归去，盼青鸾飞上广寒宫。
　　△咏梅
　　所欠唯何？半生辜负，梅花债。洛京春色，直抵千金买。
　　【混江龙】水南佳会，主人樽俎胜安排。北州远客，西洛英才。和气须知席上生，孤芳先向腊前开。宜珍赏，应题赋景，落笔书怀。
　　【六幺遍】故人应与，梅同态。梅虽雅淡，人更清白。人之风彩，梅之调格。人与梅花俱可爱，无奈，岁寒姿可惜在尘埃。
　　【赚煞】惜花心，今番煞，恨不到调羹鼎鼐。此日梅花溪上客，胜当年刘阮天台。劝酒留情，故意地教人强艳侧。酒休剩饮，花须少戴，也教人道洛阳来。
　　【仙吕】翠裙腰
　　△闺思
　　雨余花落莓苔地，巢燕啄香泥，柳绵点水浮萍碎。景迟迟，秋千斜挂彩绳低。
　　【金盏儿】启朱扉，出兰闺。晚来闲立东风外，肠欲断，恨无极，情未已。秋水摇光凝泪眼，远山无色淡愁眉。
