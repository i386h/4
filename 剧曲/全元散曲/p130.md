<!-- { "loadSidebar": true } -->
　　【梁州】金盏内羊羔满泛，红炉兽炭频添。兰堂画角多妆点。锦茵绣榻，翠幕毡帘。鸾箫谩品，颦鼓轻敲。唱仙音余韵淹淹，捧牙版玉指纤纤。绮筵间盏到休推，宝鸭内香残再拈，玉壶中酒尽重添。况兼、兴タ。金波潋滟霞光闪，接入手不辞厌。为爱琼瑶尽意瞻，赏玩休嫌。
　　【尾】玄冥不出权都占，青女三白势转严，酩酊甘将醉躯欠。见冰锥满檐，琼珠满帘，全不把红尘半星儿染。
　　△急流勇退
　　非贪鹦鹉杯，不入麒麟画。几株陶令柳，数亩邵平瓜。书卷生涯，甚日何年罢，枉将鳌背查。下苦志空学得满腹文章，至如今误赚了盈头白发。
　　【梁州】昨日闹垓垓兵临孟水，今日冷清清草满章华。叹兴亡世事如嚼蜡。则不如ド半缸绿蚁，啜一盏清茶。感时怀苦，对景嗟呀。水穿云碧玉流霞，山叠翠青锦蒙纱。黄菊绽猛兽睁睛，红叶落火龙退甲。苍松盘怪蟒张牙。景幽，静雅。一轮皓月林梢挂，醉后将骞驴跨。稚子山妻引到家，煞强如大纛高牙。
　　【尾】南山射虎弓藏，北海诛龙剑隐匣。两字功名不牵挂，书房中卧咱。松阴下坐咱，无是无非快活煞。
　　【越调】斗鹌鹑
　　△忆别
　　焰腾腾祆庙烧残，白茫茫蓝桥水起。昏邓邓楚岫云遮，黑淹淹阳台路迷。桃源洞雾锁云埋，武陵溪砖填土塞。
　　【紫花儿序】冷落了流苏绣幕，萧疏了画阁兰堂，寂寞了锦帐罗帏。生折散鸾孤凤只，硬分开燕约莺期，暗暗的伤悲，永远山长隔万里。一思量一番憔悴，离愁断九曲柔肠，蹙损了八字蛾眉。
　　【小桃红】伯苏东云燕西飞，一点芳心醉。鱼雁无凭怎寻觅，信音稀。牙床冷落了鸳鸯被，减尽了千娇百媚。害的人一丝两气，方信道最苦是别离。
　　【耍厮儿】美恩情眉南面北，好姻缘画饼充饥，相逢笑谈除是梦里。这凄凉怎支持？谁知！
　　【圣药王】想着我星月底，言海誓，尽今生一世效于飞。我如今废寝忘餐染病疾，上看山不见故人回，险化做望夫石。
　　【尾声】别离苦恨从头记，有一日捱出凄凉日期。则俺那薄幸短命若回程，我将这一件件一桩桩诉与你。
　　○小令
　　【南吕】七贤过关
　　△四时思情
　　春风花草香，迟日江山丽。万紫千红，总是伤情处。恹恹为伊，愁怀为伊。只听得管声，管声喧天地，总有笙歌不入愁耳。见莺花憔悴，杜鹃语声悲。梅子心酸柳皱眉。一春鱼雁无消息。闪得似雨打梨花珠泪垂，空房独守，此情为谁？冷落闲庭院，暮雨潇潇郎未归。
　　炎天夏日长，渐觉熏风细。避暑凉亭，闷把阑干倚。游鱼顺水，鸳鸯戏水。鸳鸯本是，本是飞禽性，养杀终须不到奴根底。好难消遣，闷下几盘棋。强饮消愁酒数杯，一时饮得醺醺醉。尤恐灯昏郎未归，瑶琴再理，知音有几？欲抚相思调，叶满池塘夏至时。
　　金风暑渐消，不觉新秋至。掇起酒钟儿，少个人陪侍。君家命里，奴家命里。促织聒得，聒得奴心碎，一迷埋怨到说奴不是。把情书来写，寄与我郎知。休负橙黄橘绿时，一秋好景君须记。闪得似南来孤雁飞，闲愁闲闷，管他甚的。最苦伤情处，雨打梧桐叶落时。
　　朔风早凛咧欲把寒衣寄。寄与远征郎，恐不到根底。君冷自知，奴冷自知。雪花下得、下得纷纷细，冻损儿夫谁与奴为美。画堂人静，数尽更移。拨尽寒炉一夜灰，冷清清不见郎回日。忽听得门外敲骏马嘶，多情来至，心欢意喜，欲把银照，尤恐相逢是梦里。
　　○套数
　　【仙吕】小醋大
　　△情
　　暗潮拍岸，断江风扫芦花，鸥鹭破烟飞落汀沙。见渔舍两三家，在夕阳下，一簇晚景堪画。闷无语时将珠泪洒，愁转加，瘦损丰标只为他。事萦心鬓添白发，蹉跎负却年华。
　　【不是路】暗忆秦楼，暗忆秦楼，一别后蛾眉谁与画？沉吟久，徘徊无语自嗟呀，恨无涯。强和哄时把芳樽饮，离绪共别情酒怎哑。霍索杀千般烦恼萦心下，好难危呐，好难危呐。
　　几回按下身心，尤兀自喃喃念诵他。一夜加两只业眼恁睁着，恨无眠。酒年醒欹枕衾衣冷，梦初断篷窗月影斜，看看晓那堪迤<辶里>兰舟驾。事冗如麻，事冗如麻。
　　【长拍】叠叠离情，叠叠离情，重重忧恨，羁旅怎生禁加。家乡遥远，楚水汹涌，阔迢迢去程无涯。斜日映红霞，望水村深处，酒旗高挂。浅水滩头有鹭立，枯树上噪寒鸦，来往橹声尹哑。正野塘水涨，浪激汀沙。
　　【短拍】芳草渡口，芳草渡口，白岸侧，曲弯弯水绕人家。还自赴京华，说不尽许多萧酒。异日图将此景，掩只待归去凤城夸。
　　【尾声】烟光淡，斜阳下。渐觉荒村暮也，借旅邸今宵一睡呵。
　　【正宫】白练序
　　△春愁
　　沉吟久，奈何事从来不自由？芙蓉帐未暖又还分手，别后万种愁。叹晓梦高唐一旦休，添亻孱亻愁。梨花细雨，燕子空楼。
　　【太平令】消瘦纤腰似柳，近日绛裙罗带频收。闲衾易冷，人在小小云兜，堪羞。凄凄孤影伴灯篝，倚窗下倦听银漏。这般时候，三更酒醒，满枕春愁。
　　【捣白练】绸缪，两配偶，思量起故友。在花阴下同欢会，燕侣鸾俦。无由愿再酬，恨飞絮飘香逐水流，成迤逗。钗分凤折，线断银钩。
　　【太平令】悠悠，青霄路有，绣鞍归晓，山盟虚缪。分开美玉连环结，未能够两情依旧。频修银笺锦字到皇州，每一字字泪痕湮透。甚时相守，金杯满酌，艳曲低讴。
　　【十二拍尾】情思恹恹如病酒，房栊静悄忆凤俦，十二珠帘懒上钩。
　　【南吕】十样锦
　　【破挂真】引子忆别娇容情分浅，终朝废寝忘餐。离绪恹恹，情怀攘攘，别后又添悒怏。
　　【绣带宜春令】幽窗下沉吟半晌，追思俏的娇娘。娉婷处不弱似莺莺，娇娆处可比双双。非奖，最堪夸他性格儿温柔，难描他身材儿生得停当。说不尽风流可喜，万般模样。
　　【太平白练序】想当日月下星前，吐胆倾心，把誓盟深讲。行思坐想，望尽老今生，同佼攵鸾凰。谁想，蓦然平地浪波生，怎知道祸从天降。雾迷云障，被鸨母苦死打开怨鸯。
　　【浣溪啄木儿】情惨凄，添悒怏，阁不住泪珠汪汪。劳神役志镇端祥，寻思那人情怎忘？设计施方，要见他除非是梦儿里来到我行。怜香惜玉相偎傍，尤云雨生悲怆。被数声疏雨敲窗，散高唐春心荡漾。
　　【三段鲍老催】此情怎当，罗衣尚存兰麝香。鸾笺仗托纸半纸，人何在，谩叹息，空惆怅。恼得潘郎两鬓似霜。
　　【出队莺乱啼】咱这里因因他来狂荡，他因咱痛感伤。几番欲待不思量，不思量以后怎做得铁打心肠？江淹闷，韩生忿，怎么得咱家闷？千般恨才离了心上，又早来蹙在眉尖。天还可怜，便霎时相见又且何妨。
　　【余音】情人早得同鸳帐，免使我心劳意攘，炷名香答谢上苍。
　　【南吕】香遍满
　　△闺情
　　鸾凰同聘，寻思那时忒志成。谁信今番心不定，顿将人来薄幸。可怜无限情，也似纸样轻，把往事空思省。
　　【懒画眉】花开花谢闷如醒，日远日蔬冷似冰，眼前光景总凄清。漫水流花径，庭院黄昏门半扃。
　　【挂梧桐】谩教人忆茂陵，调琴谁共听？少个知音，斗帐沉烟冷。孤眠最若，怕良宵永，这样凄凉如何教我捱到明。心肠纵然如铁硬，苦也思量，扑扑簌簌泪倾。
　　【浣溪沙】谁惯轻，害相思病，怨只怨枕闲衾剩。两三杯酒全无兴，空教我十二栏干独自凭。心耿耿，想起虚脾情；耳边言，那取真本兰亭。
　　【刘泼帽】对景、对景无心咏，倦时闻枝上流莺。如何唤的春愁醒？羞对画屏。花间翡翠双双并，万虑生，独守着房栊静。
　　【秋夜月】思饯行，思饯行，亲把香醪赠，一曲琵琶《阳关令》。春衫上泪湿君曾，番成做画饼，似银瓶坠井。
　　【东瓯令】人何在，梦难成。永远山遥不计程，雕鞍宝马无踪影。他那里胡行径，朱颜绿鬓易凋零，无奈痛伤情。
　　【金钱花】想你掩耳偷铃，为你缄口如瓶。待君归兮细评论，夫妻债雁同鸣，欢会事凤和鸣。
　　【尾】金钗钿盒重新整，翠被香温叙旧情，鲛绡带绾重再整。
　　△四时思慕
　　柳径花溪，梅梢褪粉丽日迟，桃杏芬芳蜂媒蝶使。树拖烟笼绿柳，柳花绵片片飞。为咱思念伊，恐怕春又归。
　　【东瓯令】花容貌，柳颦眉，云鬓堆鸦，温柔旖旎。方才款步我这金莲浸罗袜冷，腾腾困困娇无力。雕栏曲槛，游蜂粉蝶飞，婷婷袅袅欲缓迟。
　　【四团花】懒懒愁画眉，看看身渐蠃，情书欲写无凭寄。不见才郎，何时归至。把阑干遍倚，将花头倦折。莺声呖呖，芳心自知。
　　【东瓯令】薰风至，火云飞，则见那萱草葵榴初绽蕊。炎天酷暑浑无寐，迷迷闷闷醒如醉。自怜月下月下影儿随，悒悒怏怏懒入罗帏。
　　【梧桐树】泪暗垂，添憔悴，渐渐的这腰肢掩过裙儿衤至。一声、一声，塞雁、塞雁，伤泪滴，远望云山，信杳音稀。未知多情把奴山盟记，莫得要再求，再求新亲配美。
　　【东瓯令】梧桐叶，晚风吹，则这无限的离情我便分付与谁？蓦听的阶下数声寒蛩叫，扑扑簌簌红叶儿坠。碧天寒雁听了感伤悲，凄凄凉凉越添病疾。
　　【浣溪沙】雪片飞，寒风起，闷恹恹自守孤帏。薄衾寒浸透香肌，盼情人阻隔何日归。戍楼悠悠《三弄》品，气丝丝废寝忘食。鸾笺锦字诉与别离，痛伤情泪痕湮透湿。
　　【东鸥令】朔风紧，冻云垂，灵鹊儿檐间喳喳的来报喜。不承望今夜画堂里刚刚的重完全，双双共入罗帏里。欢娱无奈被这晓鸡啼，咭咭聒聒好梦惊回。
　　【尾声】想才郎难相会，关山遥远几时回，眼望天涯身化灰。
　　【商调】字字锦
　　群芳绽锦鲜，香逐东风软。莺簧转巧声，题起伤春怨。睹名园，杏障桃屏，桃屏上映着柳眉翠钿。天天，桃花窨约，恰似去年。因何去年、去年人不见，空蹙破两眉翠尖。奈奈山长永远，他在那里和谁两个欢欢喜喜？咱这思思想想，寻寻觅觅，欲待见他一面。
　　【赚】离绪恹恹，奈少个人儿在眼前。空嗟怨，不知何日再团圆。泪涟涟，极目关山隔雾前，写下花笺谁与传？心事无告托，冤家直恁误人方便，怎生消遣。
　　【满园春】南楼外雁翩翩，悄没个音信传。长空败叶飘飘舞，金风动，铁马儿声喧，纱窗外透银蟾。想杀人也天，盼杀人也天，短命冤家，音稀信杳，莫不误约盟言。
　　【幺篇】彤云布，朔风起，遍长空柳花飘棉。几朵早梅开放蕊，销金帐共谁两个欢宴？独自个守炉边。想杀人也天，盼杀人也天，短命冤家，音稀信杳，莫不误约盟言。
　　【余音】终须有日重相见，相见后依然欢宴，办炷明香谢天。
