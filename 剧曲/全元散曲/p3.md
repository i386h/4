<!-- { "loadSidebar": true } -->
　　【斗双鸡南】金钗坠、金钗坠玳瑁整齐，蟠桃宴、蟠桃宴众仙聚会。彩衣、彩衣轻纱织翠，禁步摇绣带垂，但愿得同欢宴团圆到底。
　　【节节高北】玉葱纤细，粉腮娇腻。争妍斗巧，笑声举，欢天喜地。我则见管弦齐动，商音夷则。遥天外斗渐移，喜阴晴今宵七夕。
　　【耍鲍老南】团圈笑令心尽喜，食品愈稀奇。新摘的葡萄紫，旋剥的鸡头美，珍珠般嫩实。欢坐间，夜凉人静已，笑声接青霄内。风淅淅，雨霏霏，露湿了弓鞋底。纱笼罩仕女随，灯影下人扶起，尚留恋懒心回。
　　【四门子北】画堂深，寂寂重门闭，照金荷红蜡辉。斗柄又横，月色又西，醉乡中不知更漏迟。士庶每安，烽燧又息，愿吾皇万岁。
　　【尾】人生愿得同欢会，把四季良辰须记，乞巧年年庆七夕。
　　【双调】蝶恋花
　　鸥鹭同盟曾自许，怕见山英，怪我来何暮？风度修然林下去，琴书共作烟霞侣。
　　【乔牌儿】去绝心上苦，参透静中趣。春潮尽日舟横渡，风波无赖阻。
　　【金娥神曲】世俗，看取，花样巧番机杼。乾坤腐儒，天地逆旅，自叹难合时务！
　　【二】仕途，文物，冠盖拥青  得路，恩诏宠金门平步。出入里雕轮绣毂，坐卧处银屏金屋。
　　【三】是非，荣辱，功名运前生天注。风  会一时相遇，雷霆震一朝天怒。荣华似风中秉烛，品秩似花梢露。
　　【四】至如，有些官禄，辨甚么贤共愚。更那，有些金玉，识甚么亲共疏？命福，有些乘除，问甚么有共无！
　　【离亭宴带歇指煞】天公教富须还富，人心待足何时足？叮咛寄语玉堂臣，休作抱官囚金谷。民谩作贪才汉，铜山客枉教看钱虏。脱尘缘隐华山，远市朝归盘谷。  林杜曲，种青门数亩邵平瓜，酿白酒五斗刘伶，赏黄花三径渊明菊。诵漆园《秋水篇》，读屈原《离骚》赋。一任翻  覆雨，看乌兔走东西，听渔樵话今古。
　　☆商挺
　　商挺，字孟卿，一作梦卿，晚年自号左山老人。曹州济阴（今山东曹县）人。曲家商正叔之侄。金未曾北走依赵天锡，与元好问、杨奂交游。严实居东平，聘为诸子师，后辟经历，出为曹州判官。杨惟中宣抚关中，挺从为郎中。明年，升宣抚副使。中统元年（一二六○）为陕西、四川宣抚副使，后佥四川行省事，擢参知政事，行四川枢密院事。至元元年（一二六四），入拜参知政事，六年（一二六九），同佥枢密院事，累迁枢密副使。后因事系狱，俄出。二十五年（一二八八）卒。《元史》有传。商挺工诗善书，尤长隶书，尝著诗千余篇。明·朱权《太和正音谱》将其列于“词林英杰”一百五十人之中。
　　○小令
　　【双调】潘妃曲
　　绿柳青青和风荡，桃李争先放。紫燕忙，队队衔泥戏雕梁。柳丝黄，堪画在帏屏上。
　　闷向危楼凝眸望，翠盖红莲放。夏日长，萱草榴花竞芬芳。碧纱窗，堪画在帏屏上。
　　败柳残荷金风荡，寒雁声嘹亮。闲盼望，红叶皆因昨夜霜。菊金黄，堪画在帏屏上。
　　暖阁偏宜低低唱，共饮羊羔酿。宜醉赏，宜醉赏蜡梅香。雪飞杨，堪画在帏屏上。
　　小小鞋儿连根绣，缠得帮儿瘦。腰似柳，款撒金莲懒抬头。那孩儿见人羞，推把裙儿扣。
　　小小鞋儿白脚带，缠得堪人爱。疾快来，瞒着爹娘做些儿怪。你骂吃敲才，百忙里解花裙儿带。
　　冷冷清清人寂静，斜把鲛绡凭。和泪听，蓦听得门外地皮儿鸣。则道是多情，却原来翠竹把纱窗映。
　　带月披星担惊怕，久立纱窗下。等候他，蓦听得门外地皮儿踏。则道是冤家，原来风动荼蘼架。
　　月缺花残人憔悴，冷落了鸳鸯被。望天涯人未归，满目残霞景凄凄。塞鸿希，有信凭谁寄？
　　早是离愁添秋兴，那堪镜破金钗另。懒将  鬓整，哭啼啼泪盈盈。照得镜儿明，羞睹我脸上相思病。
　　肠断关山传情字，无限伤春事。因他憔悴死，只怕傍人问着时。口儿里强推辞，怎瞒得唐裙衤至？
　　目断妆楼夕阳外，鬼病恹恹害。恨不该，止不过泪满旱莲腮。骂你个不良才，莫不少下你相思债？
　　可意娘庞儿谁曾见，脸衬桃花片。贴金钿，似月里嫦娥坠  轩。玉天仙，醉离了蟠桃宴。
　　闷酒将来刚刚咽，欲饮先浇奠。频祝愿：普天下心厮爱早团圆！谢神天，教俺也频频的勤相见。
　　金缕唐裙鸳鸯结，偏趁些娘撇。包髻金钗翠荷叶，玉梳斜，似  吐初生月。
　　一点青灯人千里，锦字凭谁寄？雁来稀，花落东君也憔悴。投至望君回，滴尽多少关山泪。
　　宝髻高盘堆  雾，钗插荆山玉。离洛浦，天仙美貌出尘俗。更通疏，没半点儿包弹处。
　　煞是你个冤家劳合重，今夜里效鸾凤。多情可意种，紧把纤腰贴酥胸。正是两情浓，笑吟吟舌吐丁香送。
　　只恐怕窗间人瞧见，短命休寒贱。直恁地乞膝软，禁不过敲才厮熬煎。你且觑门前，等的无人呵旋转。
　　☆刘秉忠
　　刘秉忠（一二一六～一二七四），初名侃，曾弃吏为僧，又名子聪，入仕后始更名秉忠，字仲晦，自号藏春散人。先世瑞州（治所在今江西高安县）人，世代仕辽，后移居邢州（今河北邢台市）。少年志气英爽不羁，年十七即为邢台节度使府令史，寻弃去，隐居武安山中，为僧人。后游  中，为元世祖所重，以征大理、攻南宋。至元初，拜光禄大夫，位至太保，参预中书省事，对元代开国制度多有建树。又曾主持建上都、中都两城。立国号“大元”，以中都为大都，皆其力。秉忠自幼善学，至老不衰，一生著述丰富，有《藏春诗集》六卷，《藏春词》一卷，《平沙玉尺》四卷，《玉尺新镜》二卷。又有诗文集三十卷。《元史》有传。《词品》卷一评其《干荷叶》曲作“凄恻感慨，千古寡和”。
　　○小令
　　【南吕】干荷叶
　　干荷叶，色苍苍，老柄风摇荡。减了清香，越添黄。都因昨夜一场霜，寂寞在秋江上。
　　干荷叶，映着枯蒲，折柄难擎露。藉丝无，倩风扶。待擎无力不乘珠，难宿滩头鹭。
　　根摧折，柄欹斜，翠减清香谢。恁时节，万丝绝。红鸳白鹭不能遮，憔悴损干荷叶。
　　干荷叶，色无多，不奈风霜锉。贴秋波，倒枝柯。宫娃齐唱《采莲歌》，梦里繁华过。
　　南高峰，北高峰，惨淡烟霞洞。宋高宗，一场空。吴山依旧酒旗风，两度江南梦。
　　夜来个，醉如酡，不记花前过。醒来呵，二更过。春衫惹定茨コ科，绊倒花抓破。
　　干荷叶，水上浮，渐渐浮将去。跟将你去，随将去。你问当家中有媳妇？问着不言语。
　　脚儿尖，手儿纤，  髻梳儿露半边。脸儿甜，话儿粘。更宜烦恼更宜タ，直恁风流倩。
　　【双调】蟾宫曲
　　盼和风春雨如膏，花发南枝，北岸冰销。夭桃似火，杨柳如烟，穰穰桑条。初出谷黄莺弄巧，乍衔泥燕子寻巢。宴赏东郊，杜甫游春，散诞逍遥。
　　炎天地热如烧，散发披襟，纨扇轻摇。积雪敲冰，沉李浮瓜，不用百尺楼高。
　　避暑凉亭静扫，树阴稠绿波池沼。流水溪桥，右军观鹅，散诞逍遥。
　　梧桐一叶初凋，菊绽东篱，佳节登高。金风飒飒，寒雁呀呀，促织叨叨。满目黄花衰草，一川红叶飘飘。秋景萧萧，赏菊陶潜，散诞逍遥。
　　朔风瑞雪飘飘，暖阁红炉，酒泛羊羔。如飞柳絮，似舞胡蝶，乱剪鹅毛。银砌就楼台殿阁，粉妆成野外荒郊。冬景寂寥，浩然踏雪，散诞逍遥。
　　☆严忠济
　　严忠济（？～一二九三），一名忠翰，字紫芝。长清（今属山东省）人。严实之子。元太宗时袭父职为东平路行军万户。从元世祖攻宋，有战功。至元二十三年（一二八六）授中书左丞，行江浙省事。《元史》卷六十七有传。明·朱权《太和正音谱》将其列于“词林英杰”一百五十人之中。
　　○小令
　　【越调】天净沙
　　宁可少活十年，休得一日无权，大丈夫时乘命蹇。有朝一日天随人愿，赛田文养客三千。
　　【双调】寿阳曲
　　三闾些，伍子歌，利名阳几人参破？算来都不如蓝采和，被这几文钱把这小儿瞒过。
　　☆徐琰
　　徐琰（约一二二○～一三○一），字子方（一作子芳），号容斋，一号养斋，又自号汶叟，东平（今属山东省）人。少有文才，曾肆业于东平府学。元世祖至元初年受人推存入朝，任职太常寺，后出为陕西行省郎中。至元二十三年（一二八六）为岭北湖南道提刑按察使，二十九年迁江南浙西肃政廉访使，召拜学士承旨。文名显于当时，与侯克中、王恽、姚燧、吴澄等有交谊，著有《爱兰轩诗集》。明·朱权《太和正音谱》将其列于“词林英杰”一百五十人之中。
　　○小令
　　【双调】沉醉东风
　　△赠歌者吹箫
　　金凤小斜髻髻  ，似樱桃一点朱唇。秋水清，春山恨。引青鸾玉箫声韵，莫不是另得东君一种春，既不呵紫竹上重生玉笋。
　　御食饱清茶漱口，锦衣穿翠袖梳头。有几个省部交，朝廷友。樽席上玉盏金瓯，封却公男伯子侯，也强如不识字烟波钓叟。
　　【双调】蟾宫曲
　　○青楼十咏
　　△一初见
　　会娇娥罗绮丛中，两意相投，一笑情通。傍柳随花，偎香倚玉，弄月抟风。堪描画喜孜孜鸾凰妒宠，没褒弹立亭亭花月争锋。娇滴滴鸭绿鸳江，颤巍巍雨迹  踪。夙世上未了姻缘，今生则邂逅相逢。
　　△二小酌
　　聚殷勤开宴红楼，香喷金猊，帘上银钩。象板轻敲，琼杯满酌，艳曲低讴。结夙世鸾交凤友，尽今生燕侣莺俦。语话相投，情意绸缪。拚醉花前，多少风流。
　　△三沐浴
　　酒初醒褪却残妆，炎暑侵肌，粉汗生香。旋摘花枝，轻除蹀躞，慢解香囊。移兰步行出画堂，浣冰肌初试兰汤。回到闺房，换了罗裳。笑引才郎，同纳新凉。
　　△四纳凉
　　纳新凉纨扇轻摇，金井梧桐，丹桂香飘。笑指嫦娥，戏将织女，比并妖娆。坐未久风光正好，夜将深暑气潜消。语话相嘲，道与多娇：莫待俄延，误了良宵。
　　△五临床
　　并香肩素手相携，行入兰房，拴上朱扉。香袅龙涎，簟舒寒玉，枕并玻璃。相会在绣芙蓉青纱帐里，抵多少泛桃花流水桥西。困倚屏帏，慢解罗衣。受用些雨怯  娇，煞强如月约星期。
　　△六并枕
　　人娇兰麝生香，风月弥漫，  雨相将。绣幕低低，银屏曲曲，凤枕双双。赛阆苑和鸣凤凰，比瑶池交颈鸳鸯。月射纱窗，灯灭银。才子佳人，同赴高唐。
　　△七交欢
　　向珊瑚枕上交欢，握雨携  ，倒凤颠鸾。簌簌心惊，阴阴春透，隐隐肩攒。柳腰摆东风款款，樱唇喷香雾漫漫。凤翥龙蟠，巧弄娇抟。恩爱无休，受用千般。
　　△八言盟
