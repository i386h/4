<!-- { "loadSidebar": true } -->
　　怕相逢，怕相逢歌罢酒樽空。醉归来纵有阳台梦，云雨元踪。楼心月扇底风，情缘重，恨不似钗头凤。东阳瘦损，羞对青铜。
　　怕秋来，怕秋来秋绪感秋怀。扫空阶落叶西风外，独立苍苔。看黄花谩自开，人安在？还不彻相思债。朝云暮雨，都变了梦里阳台。
　　隔帘听，几番风送卖花声。夜来微雨天阶净，小院闲庭。轻寒翠袖生，穿芳径，十二阑干凭。杏花疏影，杨柳新晴。
　　数归期，绿苔墙划损短金篦。裙刀儿刻得阑干碎，都为别离。西楼上雁过稀，无消息，空滴尽相思泪。山长水远，何日回归？
　　夜啼乌，柳枝和月翠扶疏。绣鞋香染莓苔路，搔首踟蹰。灯残瘦影孤，花落流度度，春去佳期误。离鸾有恨，过雁无书。
　　△和阿里西瑛懒云窝
　　懒云窝，阳台谁与送巫娥？蟾光一任来穿破，遁迹由他。蔽一天星斗多，分半榻蒲团坐，尽万里鹏程挫。向烟霞笑傲，任世事蹉跎。
　　○套数
　　【仙吕】点绛唇
　　△闺愁
　　花落黄昏，暮云将尽，专盼青鸾信。宝兽香焚，又到愁时分。
　　【混江龙】相思慰闷，绣屏斜倚正销魂。带围宽尽，消减精神。翠被任薰终不暖，玉杯慵举几番温，鸾钗半鹑蝉鬓，长吁短叹，频啼痕。
　　【寄生草】琼簪折，宝鉴分。今春又惹前春恨，泪珠儿滴尽愁难尽，瘦庞儿不似当时俊。思量几度甚时休，相思满腹何年尽？
　　【金盏儿】风逼透绣罗衾，风刮散楚台云。檐间铁马风敲韵，风摇闲阶翠竹不堪闻。风筛帘影动，风传漏声频。风熏花气爽，风弄月华昏。
　　【后庭花】兽炉中香倦焚，银台上灯渐昏。罗帏里和衣睡，纱窗外曙色分。想情人，起来时分，蹀金莲搓玉笋。
　　【赚煞】捱的到天明，却有谁亻秋问？咋夜和衣睡把罗裙皱损。一面残妆空泪痕，日高也深院无人。掩重门，烦恼向谁论？独对菱花整乱云。恰待向瘦庞儿上傅粉，欲梳妆却心困，气长吁呵的镜儿昏。
　　【南吕】一枝花
　　△离闷
　　柳垂翡翠条，花落胭脂瓣。绿窗绒缕淡，粉脸泪珠弹，洒竹成斑。宝钏松冰腕，蛾眉淡远山。常言道好事多悭，陡恁的千难万难。
　　【梁州】卜龟卦铜腥玉笋，盼鸿书目断云山。别离情绪谁曾惯！这些时银筝懒按，锦瑟慵弹，玉箫倦品，宝鉴羞观。病恹恹瘦损容颜，闷昏昏多少愁烦。
　　花钿坠懒贴香腮，衫袖湿镇淹泪眼，玉簪斜倦整云鬟。近间，坐间。用工夫修下封鸳鸯缄，无处倩鱼雁。有万种凄凉不可堪，何日回还？
　　【骂玉郎】杨花满院东风散，恰才这微雨过燕莺闲，罗帏寂寞空长叹。春色昏，情意懒，芳心惮。
　　【感皇恩】呀！则我这春意阑珊，莺老花残。一帘风，三月雨，五更寒。闪的我鸾孤凤单，枕剩衾寒。梨花院，采茶歌，凭阑干。
　　【采茶歌】望长安，盼雕鞍，夕阳花草树遮山。叠翠堆岚凝望眼，则我这薄情何处走云山？
　　【尾声】半帘红日愁天晚，一盏孤灯照夜阑，全不似当时旧风范。绣床又倦攀，梳妆又意懒，瘦怯怯裙腰儿旋旋的趱。
　　【中吕】粉蝶儿北
　　描不上小扇轻罗，你便是真蓬莱赛他不过，虽然是比不的百二山河。一壁厢嵌平堤，连绿野，端的有亭台百座。暗想东城、逋仙诗有谁酬和？
　　【好事近·南】谩说凤凰坡，怎比繁华江左？无穷千古，真个是胜迹极多。烟笼雾锁，绕六桥翠障如螺座。青霭霭山抹柔蓝，碧澄澄水泛金波。
　　【石榴花·北】我则见采莲人和采莲歌，端的是胜景胜其他。则他那远峰倒影蘸清波，晴岚翠锁，怪石嵯峨。我则见沙鸥数点湖光破，尹尹哑哑橹声吹过。我则见这女娇羞倚定着雕栏坐，恰便似宝鉴对嫦娥。
　　【料峭东风·南】缘何，乐事赏心多？诗朋酒侣吟哦，花浓酒艳，破除万事无过。嬉游玩赏，对清风明月安然坐。任春夏秋月冬天，适兴四时皆可。
　　【斗鹌鹑·北】闹穰穰的急管繁弦，齐臻臻的兰舟画舸，娇滴滴粉黛相连，颤巍巍翠云翠云万朵。端的是洗古磨今锦绣窝，你不信试觑波。绿依依杨柳千株，红馥馥芙渠万朵。
　　【扑灯蛾·南】清风送蕙香，月穿岫云破。清湛湛水光浮岚碧，响晓钟敲破。乌噎噎猿啼在古岭，见对对鸳鸯戏清波。迢迢似渔舟钓艇，碧澄澄满船雨笠共烟蓑。
　　【上小楼·北】密匝匝那一坨，疏刺刺这几窝。我这里对着晴岚，倚着青山，湛着清波。微雨初收，微烟初散，微风初过，却正是再休题淡妆浓抹。
　　【扑灯蛾·南】叠叠层楼画阁，簇簇奇花异果。远远的绿莎茵，茸茸的芳草坡，圪蹬的马蹄踏破。隐隐似长桥跨波，细袅袅绿绿金波。迢迢似渔舟钓艇，碧澄澄满船雨笠共烟蓑。
　　【尾声】阴晴昼永皆行乐，古往今来题咏多，雪月风花事事可。
　　【大石调】好观音
　　△怨恨
　　先自相逢同欢偶，无妨碍燕侣莺俦。并坐同肩共携手，恩情厚，夫妇般相看的好。
　　【幺】打听的新来迷歌酒，风闻的别染着个娇羞。弃旧怜新自来有，铁心肠全不想些儿旧。
　　【尾】薄幸亏人难禁受，想着那樽席上捻色风流，不良杀教人下不得咒。
　　【越调】斗鹌鹑
　　△忆别
　　良友曾题，佳人所为。袅袅婷婷，姿姿媚媚。体态温柔，心肠老实。件件习，事事知。妙舞偏宜，清歌更美。
　　【紫花儿】一头相见，两意相投，百步相随。去秋同会，重午别离。伤悲，和泪和愁饮酒杯。后约何期，举目长亭，执行临岐。
　　【金蕉叶】一曲阳关未已，两字功名去急。四海离愁去国，半霎儿难忘恩德。
　　【调笑令】柳七，《乐章集》，把臂双歌真先味。幽欢美爱成佳配，效连理鹣鹣比翼。云窗共寝闻子规，似繁华晓梦惊回。
　　【秃厮儿】出郡城愁临浙水，寓钱塘闷度朝夕，匆匆一鞭行色催。洒梨花，雨霏霏，寒食。
　　【圣药王】风物熙，丽日迟，连天芳草正萋萋。客万里，人九嶷，遥岑十二远烟迷，生隔断武陵溪。
　　【尾】玉人别后空相忆，古犹今之视昔。暮雨楚台云，桃花洞天水。
　　△佳偶
　　国色天香，冰肌玉骨。燕语莺吟，鸾歌凤舞，夜月春风，朝云暮雨。美眷爱，俏伴侣。叶落归秋，花生满路。
　　【金蕉叶】见他眉来眼去，俺早心满愿足。他道是抛砖引玉，俺却道因祸致福。
　　【天净沙】虽然似水如鱼，甚世曾少实多虚，更有闲言剩语。若将他辜负，待古里不信神佛。
　　【小桃红】志诚惠性压其余，无半米儿亏人处。觅便寻芳厮照觑。要欢娱，看时相见偷圆聚。知心可腹，牵肠割肚，不枉了用工夫。
　　【尾】锦纹封寄情缘簿，罗帕留香信物。常想着相见时话儿甜，早忘了星前月下苦。
　　【双调】新水令
　　△皇都元日
　　郁葱佳气蔼寰区，庆丰年太平时序。民有感，国无虞。瞻仰皇都，圣天子有百灵助。
　　【搅筝琶】江山富，天下总欣伏。忠孝宽仁，雄文壮武。功业振乾坤，军尽欢娱，民亦安居。军民都托赖着我天子福，同乐蓬壶。
　　【殿前欢】赛唐虞，大元至大古今无。架海梁对着檠天柱，玉带金符。庆风云会龙虎，万户侯千钟录，播四海光千古。三阳交泰，五谷时熟。
　　【鸳鸯煞】梅花枝上春光露，椒盘杯里香风度。帐设鲛绡，帘卷虾须。唱道天赐长生，人皆赞祝。道德巍巍，众臣等蒙恩露。拜舞嵩呼，万万岁当今圣明主。
　　【双调】醉春风
　　羞画远山眉，不タ宫样妆，平白地招揽这场愁。枉了那旧日恩情，旧时风韵，直恁么改模夺样。
　　【间金四块玉】冤家早是没胆量，遭逢着很毒爹娘。赤紧地家私十分怏，生纽做水远山长。
　　【减字木兰花】早是愁怀百倍伤，那更值秋光，逐朝倚定门儿望。怯昏黄，怕的是塞角韵悠扬。
　　【高过金盏儿】入兰堂，断人肠，塞鸿相和蛩吟响。烧残沉麝，灭了银。却欲待刚睡些，隔纱窗凉月儿转回廊。
　　【卖花声煞】簌朱帘猛然离了绣幌，携手相将入洞房。欲诉相思晓鸡唱，好梦惊回泪万行，都滴在枕头儿上。
　　【南吕】一枝花
　　△丽情
　　银杏叶凋零鸭脚黄，玉树花冷淡鸡冠紫。红豆蔻啄残鹦鹉粒，碧梧桐栖老凤凰枝。对景嗟咨，楚江风霜剪鸳鸯翅，渭城柳烟笼翡翠丝。缀黄金菊露，碎绿锦荷花瑟瑟。
　　【梁州】叹落落情怀不已，恨匆匆岁月何之。拥并也似一片闲愁，撺掇出伤心故事。往常时花笺写恨，红叶题诗，都做了风中飞絮，水上浮萍。痛煞煞玉连环掂的瑕疵，碜可可锦回文揉的参差。瘦廉纤对妆奁金粉慵施，愁荏苒绣房中拈针慵使，病恹渐锦筝ㄐ雁柱慵支。念兹，对此。匆匆岁月三之二，恰初三，早初四。呖呖风前孤雁儿，感起我一弄儿嗟咨。
　　【黄钟尾声】雁儿，你写西风曲似苍颉字，对南浦愁如宋玉词。恰春归，早秋至，多寒温，少传示。恼人肠，聒人耳，碎人心，堕人志。雁儿，直被你撺掇出无限相思，偏怎生不寄俺有情分故人书半纸。
　　☆贯石屏
　　贯石屏，此名仅见于《词林摘艳》，或即贯云石。
　　○套数
　　【仙吕】村里迓鼓
　　△隐逸
　　我向这水边林下，盖一座竹篱茅舍。闲时节观山玩水，闷来和渔樵闲话。我将这绿柳栽，黄菊种，山林如画。闷来时看翠山，观绿水，指落花，呀，锁住我这心猿意马。
　　【元和令】将柴门掩落霞，明月向杖头挂。我则见青山影里钓鱼槎，慢腾腾间潇洒。闷来独自对天涯，荡村醪饮兴加。
　　【上马娇】鱼旋拿，柴旋打。无事掩荆笆，醉时节卧在葫芦架。咱，睡起时节旋去烹茶。
　　【游四门】药炉经卷作生涯，学种邵平瓜。渊明赏菊在东篱下，终日饮流霞。咱，向炉内炼丹砂。
　　【胜葫芦】我则待散诞逍遥闲笑耍，左右种桑麻，闲看园林噪晚鸦。心无牵挂，蹇驴闲跨，游玩野人家。
　　【后庭花】我将这嫩蔓菁带叶煎，细芋糕油内炸。白酒磁杯咽，野花头上插。兴来时笑呷呷，村醪饮罢。绕柴扉水一洼，近山村看落花，是蓬莱天地家。
　　【青哥儿】呀，看一带云山，云山如画，端的是景物，景物堪夸。剩下残山向那答？心无牵挂，树林之下，椰瓢高挂。冷清清无是无非诵《南华》。这里乾坤大。
　　☆徐再思
