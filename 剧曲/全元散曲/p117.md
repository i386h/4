<!-- { "loadSidebar": true } -->
　　一两句别人闲话，三四日不把门踏。五六日不来呵在谁家？七八遍买龟儿卦，久已后见他么，十分的憔悴煞。
　　又不是天魔鬼崇，又不是触犯神祗。又不曾坐筵席伤酒共伤食。师婆每医的鬼祟，大夫每治的沉疾，可教我羞答答说甚的？
　　△嘲妓刘黑麻
　　莫不是捧砚时太白墨洒？莫不是画眉时张敞描差？莫不是蜻蜓飞上海棠花？莫不是玄香染？莫不是翠钿压？莫不是明皇妃坠下马？
　　【中吕】普天乐
　　夜深沉，秋潇洒。风筛槛竹，雾锁窗纱。绣幕垂，朱扉亚。霜落梧桐雕阑谢，月明天啼杀宫鸦。香锁宝鸭，帘敲玉马，灯谢瑶花。
　　海棠娇，梨花嫩。春妆成媚色，玉扌若就精神。柳眉颦翡翠弯，杏脸腻姻脂晕。款步香尘双鸳印，立东风一片巫云。淹的转身，嘻的喑哑，参的销魂。
　　木犀风，梧桐月。珠帘鹦鹉，绣枕胡蝶。玉人娇一晌欢，碧酝酿十分悦。断角疏钟淮南夜，撼西风唤起离别。知他是团圆也梦也，欢娱也醉也，烦恼也醒也。
　　△大德天寿贺词
　　凤凰朝，麒麟见。明君天下，大德元年。万乘尊，诸王宴。四海安然朝金殿，五云楼瑞霭祥烟。群臣顿首，山呼万岁，洪福齐天。
　　△嘲风情
　　楚台云，秦楼月。云生时月缺，月满处云遮。磨杆儿汤着折，炮架儿实难拽。柳宠花娇恩情热，识破也便是英杰。姐姐每将虾钓鳖，哥哥每撩蜂剔蝎，婆婆每打草惊蛇。
　　让与您，逞偻罗。轮到咱妆痴亻乱酌。别了浓妆艳裹，拜辞了妙舞清歌。暖烘烘热被窝，沉点点精银颗。又道孩儿是陪钱货，恨不的把黄金砌就鸣珂。姐姐每钻冰取火，婆婆每指山卖磨，哥哥每担雪填河。
　　【中吕】喜春来
　　潇潇夜雨滋黄菊，飒飒金凤翦翠梧，青灯相伴影儿孤。闻禁鼓，长夜睡应无。
　　笔头风月时时过，眼底儿曹渐渐多，有人问我事如何？人海阔，无日不风波！
　　金钗翦烛金莲冷，玉鼎添香玉笋轻，软红深处听莺声。良夜永，樽有酒且消停。
　　伤心白发三千丈，过眼金钗十二行，老来休说少年狂。都是谎，樽有酒且徜徉。
　　黄金转世人何在？白日飞升谁见来？刘晨再要访天台。休分外，樽有酒且开怀。
　　江山不老天如醉，桃李无言春又归，人生七十古来稀。图甚的，樽有酒且舒眉。
　　推回尘世光阴磨，织老愁机日月梭，得婆婆处且婆婆。休笑我，樽有酒且高歌。
　　座间明月清风我，门外红尘紫陌他，闲评鼎鼐怎调和？皆未可，樽有酒且高歌。
　　春方好处花将过，人到荣时发已皤，求田问舍待如何？皆未可，樽有酒且高歌。
　　芝兰满种功难就，荆棘都除力未周，百年心事两眉头。除是酒，消尽古今愁。
　　黄花篱下虽云乐，赤壁矶头气更豪，矶头篱下两相高。诗兴豪，沉醉乐陶陶。
　　△四节
　　海棠过雨红初淡，杨柳无风睡正酣，杏烧红桃剪锦草揉蓝。三月三，和气盛东南。
　　垂门艾挂狰狰虎，竞水舟飞两两凫，浴兰汤斟绿醑泛香蒲。五月五，谁吊楚三闾！
　　天孙一夜停机暇，人世千家乞巧忙，想双星心事密话头长。七月七，回首笑三郎。
　　香橙肥蟹家家酒，红叶黄花处处秋，极追寻高眺望绝风流，九月九，莫负少年游。
　　海棠颜色娇宜雨，扬柳腰肢瘦怯风，樱唇一点吐微红。可喜种，怎落在此门中？
　　有如杨柳风前瘦，恰似桃花镜里羞，嫩红娇绿已温柔。从别后，虽瘦也风流。
　　笔端写出苏黄字，才调吟成李杜诗，潘安容貌沈腰肢，可喜死，是一个俊人儿。
　　眼横秋水双波溜，眉耸春山八字愁，别来谁伴上妆楼？如转首，庭树忽惊秋。
　　玉鞭杨柳春风陌，绣毂梨花夜月阶，楚云湘雨梦阳台。休分外，花柳暗尘埃。
　　锦堂帘幕香风细，兰柱秋千夜月低，此情惟有落花知。人未归，愁听杜鹃啼。
　　淡烟微雨骊山晚，红叶黄花渭水寒，霓裳一曲破潼关。锦树残，闲煞玉阑干。
　　为闻金缕歌讴彻，不觉银瓶酒尽绝，管弦楼外月儿斜。沉醉也，不记玉人别。
　　水光山色堪图画，野鸭河豚味正佳，竹篱茅舍两三家。新酒压，客至捕鱼虾。
　　湘裙半露金莲剪，翠袖轻舒玉笋纤，花钿宜点黛眉尖。可喜脸，争忍立谦谦。
　　窄裁衫礻肯安排瘦，淡扫蛾眉准备愁，思君一度一登楼。凝望久，雁过楚天秋。
　　不能够欢会空能够看，没乱煞心肠受用煞眼，一番相见一番难。几步间，如隔万重山。
　　梦回酒醒初更过，月转南楼二鼓过，玉人低唤粉郎呵。休睡波，良夜苦无多！
　　愁怀似织情如醉，终日无心扫黛眉，良宵独自守孤帏。人未归，愁听子规啼。
　　冰肌自是生来瘦，那更分飞两下愁，别离情苦思悠悠。何日休？似水向东流。
　　家家艾虎悬朱户，处处菖蒲泛绿醑，浴兰汤缠彩索佩灵符。五月五，谁吊楚三闾。
　　银河耿耿无云翳，乌鹊哓哓不夜栖，合双星言密约会佳期。七月七，回首泪沾衣。
　　紫萸荐酒人怀旧，红叶经霞蟹正秋，乐登高闲眺望醉风流。九月九，莫负少年游。
　　芙蓉烛底花开锦，杨柳楼头日弄阴，象牙床鸳鸯枕凤凰衾。休去寝，一片虎狼心。
　　冠儿褙子多风韵，包髻团衫也不村，画堂歌管两般春。伊自忖，为烟月做夫人？
　　两行带草连真字，四句尤云雨诗。东风吹与那人儿。他见时，知我害相思。
　　【中吕】四换头
　　清明时候，才子佳人醉玉楼。纷纷花柳，飘飘襟袖。行歌载酒，花老人依旧。西湖烟岸，莲荡风生六月寒。邻船歌板，诗囊文翰。醉余兴阑，悲有限欢无限。江湖豪迈，为惜黄花归去来。名无言责，身无俗债。任家私匾窄，但醉里乾坤大。
　　冲寒乘骑，信步孤山为访梅。溪桥流水，云林斜日。三花五蕊，漏泄了春消息。两叶眉头，怎锁相思万种愁？从他别后，无心挑绣。这般证候，天知道和天瘦！从他别后，满眼风光总是愁。实心儿有，须索禁受。为他些证候，迤逗的人来瘦。
　　牵肠割肚，一自别来信也无。多情何处？教人思虑。凭栏伫目，空望断遥天暮。
　　东墙花月，好景良宵恁记者。低低的说，来时节，明日早些，不志诚随灯灭。
　　声说不的，满腹离愁诉与谁！负心天识，酩子里输了身起。呆才好看，自做得不出气。
　　言盟说誓，岂信闲人讲是非？忘餐失寐，形骸憔悴。猛然间想起，落得声长吁气。
　　佳人薄命，懊恼东君忒世情。风流心性，愁成病。知他是怎生？不住口提名姓。
　　△题情
　　堪描堪画，鬓绾乌鸦脸衬霞。灯儿直下，揪住了么。可喜的我儿，说一句真实话。
　　因咱闲暇，有个人儿来到家。帘儿直下，偷睛抹。牵情的我儿，先打换香罗帕。
　　【中吕】乔捉蛇
　　毒似两头蛇，狠如双尾蝎。闪的我无情无绪无归着，几时几时捱得彻？愁一会闷一会，柔肠千万结！将耳朵儿扌绝了把金莲颠。
　　【中吕】快活三过朝天子
　　芝兰种不生，荆棘乱纵横。偶因命快得个虚名，只管望前挣。紧行，慢行，赶不上休击竞。干戈蛮触枉了战争，世事皆前定。春水孤舟，秋风三径，也强如暮登台朝入省。三槐堂政声，五柳庄暮景，有识见彭泽令。
　　虽贫乐有余，不义富何如？钟鸣漏尽强支吾，地巴活路！逆取，顺取，一分也将不去。千间大厦驷马车，总不是安身处。蜀道铜山，石崇金谷，祸临身财未足。西州路痛哭，北邙山洞土，栽不迭白杨树。
　　身子儿似袅娜，美脸儿赛过娥。恰才相见便情合，离了他半霎儿应难过。
　　想他，念他，镇日耽寂寞。恹煎成病怎生奈何，早晚着床卧。亲检名方，真诚修合，自炮监自捣罗。若得我病可，除非是见他，药引子舌尖上唾。
　　抛离了花月朝，倚阁起凤鸾交。将缠头红锦换些柴烧，把买笑黄金塑。尽教，尽教，从他烈火烧了祆庙，蓝桥一任水迢迢。锹撅断阳台道，谢馆秦楼，翻成书阁，修文词攻武略。把锦套头放着，将磨杆儿撇却，教有力的姨夫闹。
　　【中吕】十二月过尧民歌
　　静惨惨烟霞岭外，响潺潺涧水桥西。光灿灿银河倒泻，高耸耸碧玉盘堆。满山满树幽微景致，锦模糊一带屏围。更有紫藤花青竹笋蕨芽肥，兀良只见黄芦岸白渡绿杨堤。香拂拂几株梅树傍疏篱，红灼灼数枝桃杏出柴扉。哎！云笛，云笛，闲拈月下吹，不羡他浮名利。
　　一个青鸦鸦门栽五柳，一个虚飘飘海内云游。一个翠巍巍深山隐迹，一个响潺潺渭水垂钩。都弃了金章紫绶，倒大来散诞消遥。一个未央宫钝剑锯了咽喉，一个晋家宫分明五车休。一个乌江岸饮气自挥了头，一个大梁王彭越醢了尸首。公侯，功名甚日休？枉了干生受。
　　看看的相思病成，怕见的是八扇帏屏。一扇儿双渐小卿，一扇儿君瑞莺莺。一扇儿越娘背灯，一扇儿煮海张生。一扇儿桃源仙子遇刘晨，一扇儿崔怀宝逢着薛琼琼。一扇儿谢天香改嫁柳耆卿，一扇儿刘盼盼昧杀八官人。哎！天公，天公，教他对对成，偏俺合孤另。
　　【中吕】齐天乐过红衫儿
　　△叹世
　　茅庵草舍活计，直吃的醺醺醉如泥，吃的尽醉方归。旦清歌道童声齐，相随。乐乐跎跎，又不管是非。快活了一日，一朝便宜。闲时节看古书，闷把青山对，归去来兮。一带山如翠，牢把柴门闭。危来催，危来催，不恋荣华贵！不如饮金杯，饮金杯，一世儿清闲落得。
　　△幽居
　　常笑屈原独醒，理论甚斜和正？浑清，争，一事无成，汨罗江倾送了残生，无能！我料这里直，难买人世情。顺时和光，倒得安宁。静处潜，深山里隐，且养疏慵。愿学陶渊明，卸印归三径。不争名，不争名，曾共高人论。且妆忄昏，且妆忄昏，识破南柯梦境。
　　△玩世
　　秦宫汉阙豪奢，到如今实难曰。伤嗟，些，土尽灰竭。叹消磨多少贤哲，豪杰。百代功名，千年志节。半霎南柯，一梦胡蝶。尘外人，林中客，甘分闲也。
　　弗使心饕餮，只要身常洁。且妆呆，且妆呆，静把柴门叠。晋朝耶，魏朝耶，指落花无言自说。
　　△村居
　　农家畏日炎天，避暑在黄芦堰。林泉，边，跣足而眠。有忘忧白鹭红鸳，堪怜。斗举香醪，齐歌采莲。悲意忘形，乐矣欣然。瓦缶斟，磁瓯里劝，邻叟相传。
　　除此于飞愿，只此予终愿。更无言，更无言，盏盏干干咽。不留涓，不留涓，一饮一个前合后偃。
　　△题情
