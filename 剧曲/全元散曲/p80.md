<!-- { "loadSidebar": true } -->
　　【南吕】一枝花廷仪公子实当代都督李公之家嗣也。器宇宏达，才华瞻敏，百氏之书，靡不该浃；至于龙韬虎略，不待言而可知也。及乎礼贤下士，彬彬然诚有儒者之风，不以富贵而骄慢于人，以是人皆景仰而乐与之游。今年冬适过吴门，解鞍旅馆，予得获见，遂即倾盖，欢若平生。于是宿留，命酌于小楼之上，鸣琴赋诗，放歌剧饮，以罄一时之欢。既而出诸名公所赠词章乐府以示予且咏然，其辞气雄伟，风调清越，不觉使人技痒。愧予无似，曷克窥其阃奥而闯其藩篱哉。兹不自揣，勉述〔南吕〕一阕以呈。校诸杰作，固不能模楷其万一，然于期望之私，庶几有在焉。
　　瑶台上品仙，麟阁中人物。胸襟开宇宙，器量溢江湖。声振寰区，会见悬鱼袋，行看佩虎符。锦みま人跨凤侣，金蹀躞马骤龙驹。
　　【梁州】诗裁囊锦奚奴捕，醉压雕鞍侍女扶。看花南陌归来暮。香尖满路，月色盈衢。歌钟簇拥，珠翠萦纡。辕门画戟森成列，戍阁铜龙漏滴初，转氍毹红铺锦褥。灿金莲光摇银炬，击琅声碎珊瑚。醉乎，玉奴。流苏帐暖春风度，雪儿歌红指舞。一刻千金未肯孤，洞府仙都。
　　【余音】玉鞭骄马游荆楚，锦缆牙樯下汴吴，解垢琴书客窗遇。学能周鲁，才兼文武，伫看袭爵封侯快陛补。
　　△题张思恭“望云思亲卷”时父母已殁矣（并序）
　　吾乡张思恭尝持“望云思亲诗卷”征予诗。予嘉思恭之意，遂赋五言古诗一首，已归之矣。兹复请余词，将欲揭者座隅而朝夕歌咏之，以示不忘亲之故也。大唐梁公仁杰为并州法曹时，登太行见白去孤飞，因指曰：“吾亲舍在其下。”云移乃去。此梁公思亲于在堂之日。矧今思恭望云思亲于既殁之后，其孝也为何如哉！予益嘉恭之孝且纯也，故不辞而复述〔南吕〕词一阕以贻之。
　　人为万物灵，孝乃一身本。贤愚均化育，今古重彝伦。敬祖尊亲，晨昏宜定省，冬夏问寒温。看古来孝诸贤俊，到如今青史流芳世不湮。
　　【梁州】且休说唐时仁杰专前美，谁知道晋代张翰有远孙。家居积祖松陵隐。双亲沦殁，一念犹存。既归黄壤，望断白云。我则见卷舒触石生肤寸，我则见变化从龙出厚坤。云来时好着我搅断柔肠，云聚处好着我结愁成阵，云飞时好着我飘散心神。泪痕，满巾。恨无羽翼能飞奋，越思忖越愁闷。怎得吾亲更返魂，报答深恩。
　　【余音】云横岭岫连丘陇，云锁松揪掩墓门。云来云往何时尽？孝心未伸，孝思怎忍？留取个孝行名儿做标准。
　　△七月初六日为施以和寿
　　长生境上仙，仁寿乡中叟。七贤林下客，九老会中俦。绀发青眸，适兴娱诗酒，忘情狎鹭鸥。拣林泉胜处遨游，乐桑榆晚景优游。
　　【梁州】人都道散消摇陆地神仙，我则道厌尘嚣箕山许由。庆生辰恰值新秋候。一枝梧坠，六叶抽。双星南度，大火西流。这其间绮筵开香黄金兽，翠袖捧醅斟碧玉瓯。则其那西池姥来献蟠桃，南极老重添遐算，东海翁再下仙筹。嵩邱，华阜。高巍巍万仞横空秀，更钟厚更坚久。愿祝椿龄不老秋，名并庄周。
　　【余音】溪南剩把茅堂构，深隐烟霞傲列侯，闲来时抚孤松看尽云横岫。利名不求，是非总休，似这般五福俱全世希有。
　　△赠妓桂香秀马氏
　　不同桃李芳，自历风霜久。幽姿超万卉，素质压凡流。品异名优，素娥为伴侣，青女结绸缪。古香飘玉宇银沟，清影蔽绿窗朱牖。
　　【梁州】银蟾影里孤根瘦，玉兔光中万粟稠。占高秋骨与繁华斗。狂蜂难觅，粉蝶谁搜。别许那状元攀折，仙客雕搜。品题一出骚人手，声价平增了五百筹。你看他吐新词胸藏锦绣，舞霓裳步撒香钩，整金钗指露纤柔。莫愁，见羞。紫云红拂皆居后。□□□更清秀。总有千金未许酬，名擅青楼。
　　【余音】金风淅淅当时候，玉露正值秋，绣幕罗帏要消受。韩生漫偷，荀卿漫投，都不如这一缕余馨再三嗅。
　　△赠人
　　天生瑚琏材，裔出簪缨彦。莺花坛上客，诗酒社中仙。所事堪怜，俊逸张京兆，风流司马迁。宴金丹西入瑶池，访琼仙东游阆苑。
　　【梁州】秦台夜月乘鸾凤，谢馆春风醉管弦。千金拣得如花面。腰肢袅娜，体态婵娟。文禽翼比，瑞木枝连。仰见他舞霓裳风摇翠柳，临鸾镜水映红莲。则这捧霞觞翠袖殷勤，按银筝珠玑错落，歌白雪金玉相宣。百年，业冤。姑苏台下重相见，意绸缪情眷恋。山海深盟胶漆坚，永保团圆。
　　【余音】毫分不惜蝇头利，十万曾缠鹤背钱，红景乡中姿欢宴。行携素手，坐并香肩，似这般美满恩情世间鲜。
　　△咏雪景
　　千山鸟罢飞，四野云同螟。九天敷上瑞，万国贺升平。积素堆琼，幻出冰壶镜，妆成白玉京。那时节拥蓝关马足难行，临蔡地兵威越整。
　　【梁州】这其间江头有客寻归艇，我这里醉里题诗漫送程。你看他溯澄江下不减王猷兴。冲开鹭序，荡散鸥盟。梨花乱撒，柳絮飘零。那时节酒停斟听唱阳春，人将别重歌古郢。想当初钓鱼人击冻敲冰，骑驴客冲寒忍冷，牧羊徒守节持旌。美名，擅称。辉光照耀终难泯，他每志坚贞秉忠正。一片丹衷贯日星，流播芳馨。
　　【余音】香缣貌得三冬景，彩笔吟成万古情，临行持此为相赠。则愿你艺超薛谭，才压秦青，那时节声价超迁迈夷等。
　　△寿人八十
　　南山颂载歌，北海樽频敬。西池桃并结，东土佛重生。八秩初登，伫见膺三聘，行看受七征。享期颐松柏遐龄，宜受用桑榆晚景。
　　【梁州】我则见碧天边一点孤星现，陆地上千枝火树明。正生甲却值元宵景。欢声涌沸，弦管铿锵。高开绮筵，胜会宾朋。捧遐觞翠袖殷勤，歌白雪金钗列整。人都道降长生蓬岛仙乡，跻寿考香山老宿，东升平洛社耆英。本是个德星，寿星。从今五福都兼并，顺天时乐天性。见尽黄河几浅清，则愿寿等岗陵。
　　【余音】庄庭椿老枝偏盛，海屋筹添数倍增，看来年渭水风云庆。名流汗青，功莲良平，那时节爵位高崇列台鼎。
　　△咏白牡丹
　　不将脂粉施，自有天然态。羊脂轻捻就，酥乳砌成来。夹叶重台，妖红冶艳都难赛。素质檀心可喜煞，水晶球无贬无褒，白玉瓣不宽不窄。
　　【梁州】彻赚得寻芳客争探斗买，勾引得惜花人浅耨深埋。冠群不入凡流派。沉香亭馆，碧玉台阶，黄蜂难觅，粉蝶难猜。倚东风连理争开，迎晚日并蒂相偕。我则道紫麝脐调合就天香，白凤翎铺排着国色，玉梅英妆点出容额。洁白，莹白。涅难缁标格堪人爱，困雕阑脉脉犹黄你。卯酒才消晕粉腮，那时节笑靥微开。
　　【余音】歌钟到处携欢约，舞袖飘时压善才，博得个能是的名儿自多赖。再休去迷花恋色，再休去惹垢沾埃。他本是个救苦难的观音离南海。
　　☆宋
　　宋（一二九四～一三四六），字显夫，大都宛平（今属北京市）人。泰定元年（一三二四）进士，授秘书监校书郎，改翰林编修。后至元三年（一三三七）累官监察御史，出佥山南宪，改西台都事，入为翰林待制，迁国子司业，擢翰林直学士，兼经筵讲官。卒赠范阳郡侯，谥文清。著有《燕石集》。
　　○小令
　　【黄钟】人月圆
　　△中秋小酌
　　红螺香滟金茎露，清兴溢璇霄。玉盘光冷，云鬟雾湿，丹阙烟销。□□此夜，明年明月，何似今霄。西风唤我，瑶阶折桂，绮槛吹箫。
　　△诚夫兄生子名京华儿
　　神州佳丽明光锦，生出玉麒麟。四筵都爱，西山眉翠，太液瞳神。他年应是，斗鸡走马，紫陌红尘。这回休更，燕秦树栗，江浦垂纶。
　　☆杨维桢
　　杨维桢（一二九六～一三七○），字廉夫，因筑楼铁崖山中，居楼读书五年不下，遂号铁崖，晚号东维子，因善吹铁笛又自称铁笛道人，晚年号抱遗老人等。绍兴诸暨（今属浙江省）人。泰定四年（一三二七）进士，授天台县尹，改绍兴饯清盐场司令，十年未调。会修辽金宋三史，杨作《正统辨》千言，总裁官欧阳玄读之，甚赏。至正初（一三四一）除杭州四务提举，历建德路推官，升江西儒学提举。值兵乱，遂浪迹浙西山水间。张士诚招之，不赴，徙居松江（今属上海市）。明初修篡礼乐，诏征遗逸之士，明太祖赐安车指阙。洪武三年（一三七○）正月杨至京师，留百余日，以疾请归，至家卒。其诗名擅一时，号为“铁崖体”，古乐府尤号名家。有《东维子文集》三十卷，《铁崖古乐府》十卷等著述。
　　○小令
　　【中吕】普天乐
　　十月六日，云窝主者设燕于清香亭，侑卮者东平玉无瑕张氏也。酒半，张氏乞手乐章。为赋双飞燕调，俾度腔行酒以佐主宾。
　　玉无瑕，春无价，清歌一曲，俐齿伶牙。斜簪剃髻花，紧嵌凌波袜。玉手琵琶弹初罢，怎教他流落天涯。抱来帐下，梨园弟子，学士人家。
　　△套数
　　【双调】夜行船
　　△吊古
　　霸业艰危，叹吴王端为。苎罗西子，倾城处，妆出捧心娇媚。奢侈，玉液金茎，宝凤雕龙，银鱼丝。游戏，沉溺在翠红乡，忘却卧薪滋味。
　　【前腔】乘机，勾践雄徒。聚干戈，要雪会稽羞耻。怀奸计，越赂私通伯。谁知，忠谏不听，剑赐属镂，灵胥空死。狼狈，不想道请行成，北面称臣不许。
　　【斗哈蟆】堪悲，身国俱亡。把烟花山水，等闲无主。叹高台百尺，顿遭烈炬。休觑，珠翠总劫灰，繁华只废基。恼人意，叵耐范蠡扁舟，一片太湖烟水。
　　【前腔】听启，李亭荒。更夫椒树老，浣花池废。问铜沟明白，美人何处？春去，杨柳水殿欹，芙蓉池馆摧。动情的，只见绿树黄鹂，寂寂怨谁无语。
　　【锦衣香】馆娃宫，荆榛蔽。响さ廊，莓苔翳。可惜剩水残山，断崖高寺，百花深处一僧归。空遗旧迹，走狗斗鸡。想当年僭祭，望郊台凄凉云树，香水鸳鸯去。酒城倾坠，茫茫练渎，无边秋水。
　　【浆水令】采莲泾红芳尽死，越来溪吴歌惨凄。宫中鹿走草萋萋，黍离故墟，过客伤悲。离宫废，谁避暑？琼姬墓冷苍烟蔽。空原滴，空原滴，梧桐秋雨，台城上，台城上，夜乌啼。
　　【尾声】越王百计吞吴地，归去层台高起，只今亦是鹧鸪飞处。
　　☆高克礼
