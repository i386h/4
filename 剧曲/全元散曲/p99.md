<!-- { "loadSidebar": true } -->
　　【后庭花】闲吟啸嫌喧闹，曾不挂许由瓢。存机要闲玄妙，调二气走三焦。天星曜，地海潮，人山岳，对银蟾彻绛霄。则这的便是玄关一窍，了性命的修真道。
　　【随煞尾声】十五六岁有甚奇，百二十年不是老。则着这铅鼎长温三花灶，七颠八倒，向这玉箫声里醉蟠桃。

《全元散曲》 （四） 佚名 编

　　☆孙周卿
　　孙周卿，今陕西旬邑县东北人。孙楷第《元曲家考略》谓“”乃“汴”之误，则云其河南开封市人。曾客游湘南、巴丘。其婿为元诗人傅若金。
　　○小令
　　【双调】沉醉东风
　　△宫词
　　双拂黛停分翠羽，一窝云半吐犀梳。宝靥香，罗襦素，海棠娇睡起谁扶？肠断春风倦绣图，生怕见纱窗唾缕。
　　花月下温柔醉人，锦堂中笑语生春。眼底情，心间恨，到多如楚雨巫云。门掩黄昏月半痕，手抵着牙儿自哂。
　　【双调】蟾宫曲
　　△自乐
　　想天公自有安排，展放愁眉，开着吟怀。款系红牙，低歌玉树，烂醉金钗。花谢了逢春又开，燕归时到社重来。兰芷庭阶，花月楼台，许大乾坤，由我诙谐。草团标正对山凹，山竹炊粳，山水煎茶。山芋山薯，山葱山韭，山果山花。山溜响冰敲月牙，扫山云惊散林鸦。山色元佳，山景堪夸，山外晴霞，山下人家。
　　△渔父
　　浪花中一叶扁舟，到处行窝，天也难留。去岁兰江，今年湘浦，后日巴丘。青{艹弱}笠白渡口，绿蓑衣红蓼滩头。不解闲愁，自号无忧，两岸芦花，一觉<鼻勾><鼻勾>。
　　△题琵琶亭
　　到浔阳夜泊星槎，送客江头，忽听琵琶。下马维舟，回灯借问，何处人家？妾本是京师馆娃，嫁商人沦落天涯。再转龙牙，细拨轻爬，声裂檀槽，月满芦花。见乐天细问根芽，襟搭鲛绡，玉笋笼纱。家住长安，十三学乐，髻绾双鸦。今老却朝云暮霞，再休题秋月春花。自叹咱家，两鬓霜华，有锦难缠，泪湿琵琶。
　　△寄友人
　　忆湘南冷落鸥盟，木落庭皋，满院秋声。夜月关河，西风天地，自笑浮生。归兴动江神敛容，客情多山鬼知名。月殿龙庭，云路鹏程，独跨天风，直上瑶京。
　　△题恨
　　到春来郁闷恹恹，昼夜相兼，粉黛慵拈。尘满妆奁，香消宝靥，翠淡眉尖。封泪锦丝丝恨添，唾窗绒缕缕情粘。翠幕朱帘，玉管牙签，绿惨红タ。燕妒莺嫌。
　　△寿友人七月七日
　　喜年年玉井莲开，开上人间，月地云街。臂络珠璎，头缠红锦，袖拂芳埃。云子酒香浮玉台，雪儿歌韵绕金钗。开桂多栽，五福齐来，禄享千种，位列三台。
　　【双调】水仙子
　　△日边
　　晓开闾阖庆天申，九五龙飞第一春。星围电绕天威近，肃朝班对紫宸，嵩呼舞蹈扬尘。和气融三岛，欢声沸五云，洪福齐臻。
　　△舟中
　　孤舟夜泊洞庭边，灯火青荧对客船。朔风吹老梅花片，推开篷雪满天，诗豪与风雪争先。雪片与风鏖战，诗和雪缴缠，一笑琅然。
　　△山居自乐
　　西风篱菊灿秋花，落日枫林噪晚鸦。数椽茅屋青山下，是山中宰相家，教儿孙自种桑麻。亲眷至煨香芋，宾朋来煮嫩茶，富贵休夸。
　　小斋容膝窄如舟，苔径无媒翠欲流。衡门半掩黄花瘦，属东篱富贵秋，药炉经卷香篝。野菜炊香饭，云腴涨雪瓯，傲煞王侯。
　　功名场上事多般，成败如棋不待观。山林寻个好知心伴，要常教心地宽，笑平生不解眉攒。土炕上蒲席厚，砂锅里酒汤暖，妻子团。
　　朝吟暮醉两相宜，花落花开总不知。虚名嚼破无滋味，比闲人惹是非，淡家私付与山妻。水碓里舂来米，山庄上线了鸡，事事休提。
　　△赠舞女赵杨花
　　《霓裳》一曲锦缠头，杨柳楼心月半钩。玉纤双撮泥金袖，称珍珠络臂，翠盘中一榻温柔。秋水双波溜，春山八字愁，杀温柔。
　　【双调】殿前欢
　　△楚云
　　楚云高，盈盈泪眼望衡皋，付能盼得春来到。玉困香娇，是谁人按六幺？红牙闹，睡未足把人惊觉。云偏髻鬟，月淡眉梢。
　　楚云纤，玉容清浅自家嫌，离情镇把柔肠占。情绪厌厌，见莺花懒揭帘。心常欠，怕笑我缃裙掩。愁堆眼底，恨压眉尖。
　　楚云收，月波冷浸晚妆楼，腰肢到比花枝瘦。花瘦无愁，比花枝我自羞。花虽瘦，花不会把眉儿皱。红消翠减，心上眉头。
　　楚云空，绿窗闲数唾窗绒，一春心事和谁共？门掩残红，笑残红与我同。成何用，都做了繁华梦。香消脸玉，翠减眉峰。
　　【南吕】骂玉郎过感皇恩采茶歌
　　△闺情
　　秋千院宇春将暮，红滴泪绿溶朱，朝云隔断阳台路。去凤孤，来燕疏，流莺妒。
　　懒步阶除，倦立亭隅。草烟铺，梨雪舞，柳风扶。花惊我癯，我爱花腴。玉奁梳，金翠羽，宝香珠。绣罗襦，锦笺书，当时封泪到曾无？屈指归期空自数，倚兰无语慢踌蹰。
　　香罗带束春风瘦，金缕袖玉搔头，生红色染胭脂绉。柳让柔，莺避讴，花辞秀。
　　缓转星眸，细咽歌喉。晚云收，秋水溜，远山愁。香消自忧，粉淡谁羞。燕闲俦，鸳冷绣，凤空游。没来由，尽淹留，春来春去几时休。锦瑟生疏弦上手，月明闲煞小红楼。
　　☆李邦基
　　李邦基，生平、里籍均不详。所作散曲中云：“献书北阙，挟策南州”；“半世蹉跎，忘怀诗酒”；“窃玉偷香，寻花问柳。放浪行，不自羞”。可能为其自我之写照。明·朱权《太和正音谱》将其列于“词林英杰”一百五十人之中。
　　○套数
　　【越调】斗鹌鹑
　　△寄别
　　百岁光阴，寄身宇宙。半世蹉跎，忘怀诗酒。窃玉偷香，寻花问柳。放浪行，不自羞。十载江淮，胸蟠星斗。
　　【紫花儿】鬓丝禅榻，眉黛吟窗，扇影歌楼。献书北阙，挟策南州。迟留，社燕秋鸿几回首。壮怀感旧，妩媚精神，罗绮风流。
　　【调笑令】渐久，过清秋，今古盟山惜未休。琴樽相对消闲昼，尽乌丝醉围红袖。阳关一声人去后，消疏了月枕双讴。
　　【秃厮儿】浩浩寒波野鸥，消消夜雨兰舟，津亭送别风外柳。甚不解？系离愁，悠悠。
　　【圣药王】夜气收，人语幽，西楼梦断月沉钩。惜胜游，忆唱酬，追思往事到心头，肠欲断泪先流。
　　【尾】彩云冉冉巫山岫，还相逢邂逅绸缪。终日惜芳心，思量岁寒友。
　　☆景元启
　　景元启，其姓一作杲、粟，疑误。生平事迹无考。散曲多写男女情事及隐居生活。明·朱权《太和正音谱》将其列于“词林英杰”一百五十人之中。
　　○小令
　　【中吕】上小楼
　　△客情
　　欲黄昏梅梢月明，动离愁酒阑人静。则被他檐铁声寒，翠被难温，致令得倦客伤情。听山城，又起更，角声幽韵，想他绣帏中和我一般孤另。
　　【双调】得胜令
　　一见话相投，半醉捧金瓯。眼角传心事，眉尖锁旧愁。绸缪，暗约些儿后。羞羞，羞得来不待羞。
　　力困下秋千，缓步趿金莲。笑与情郎道，扶归曲槛边。俄然，欲语声娇颤。旋旋，旋得来不待旋。
　　一捻楚宫腰，体态更妖娆。百媚将人，佯羞整凤翘。堪描，脸儿上扑堆著俏。娇娇，娇得来不待娇。
　　明月转回廊，花影上纱窗。暗约湖山侧，低低问粉郎。端详，怕有人瞧望。荒荒，荒得来不待荒。
　　△欢会
　　梅月小窗横，斗帐惜娉婷。未语情先透，春娇酒半醒。书生，称了风流兴。卿卿，愿今宵闰一更。
　　△孤另
　　雨溜和风铃，客馆最难听。枕冷鸳衾剩，心焦睡不成。离情，闪得人孤另。山城，愿今宵只四更。
　　△思情娘
　　从他嫁了时，情怀两不知。终日病相思，如醉复如痴。鳞鸿虽有难投字。思知，今日里不如死。
　　【双调】殿前欢
　　△自乐
　　自由仙，对西风篱下醉金船。葛巾漉酒从吾愿，富贵由天。与渊明和一篇，君休羡，省部选乌台荐。好觑桐江钓叟，万古名传。
　　自由仙，据胡床闲坐老梅边。彤云变态时舒卷，改尽山川。叹蓝关马不前，君休羡，八位转朝金殿。恰便似新晴雪霁，流水依然。
　　△梅花
　　月如牙，早庭前疏影印窗纱。逃禅老笔应难画，别样清佳。据胡床再看咱，山妻骂：为甚情牵挂？大都来梅花是我，我是梅花。
　　【南吕】香罗带
　　△四季题情
　　东君去意切，梨花似雪。春宵窗外劣，翻来覆去睡不着也。欲待梦他胡蝶，诉我离别，则是睡不着也没话说。那更睡不着，把好梦成吴越。
　　纱厨谩自设，难禁暑热。凉亭水阁欢宴也，翻来覆去睡不着也。便有再世陈抟，睡眼难合，则是睡不着也没话说。那更睡不着，把好梦成吴越。
　　砧声捣夜月，蟾光蛟洁。嫦娥照人情惨切，翻天覆去睡不着也。你有圆缺，我有离别，则是睡不着也没话说。那更睡不着，把好梦成吴越。
　　朔风太凛冽，银河冻结。红炉暖阁欢宴也，翻来覆去睡不着也。便有锦帐重重，绣被叠叠，则是睡不着也没话说。那更睡不着，把好梦成吴越。
　　○套数
　　【双调】新水令
　　一春常费买花钱，锦营中惯曾游遍。酒斟金叵罗，人伴玉婵娟。急管繁弦，高楼上恣欢宴。
　　【驻马听】骄马吟鞭，我是个酒社诗坛小状元。舞裙歌扇，伴着个风花雪月玉天仙。我把紫霜毫书满碧云笺，他撮着泥金袖绣彻红绒线。正当年，一团儿娇艳堪人羡。
　　【雁儿落】蛾眉翡翠钿，玉腕黄金钏。酥胸兰麝香，檀口丁香煎。
　　【德胜令】因此上典卖了洛阳田，重建座丽春园。安排下剪雪裁冰句，准备着尤云雨言。床边，放一卷崔氏春秋传。窗前，横一幅双生风月篇。
　　【川拨掉】拚了个吃昏拳，怕甚么咽顽涎。割舍了铜斗儿家缘，铁板儿似盘缠。便日用三千，我其实少不得个娇滴滴玉人儿过遣，怕的是独自眠。
　　【七弟兄】我这里告天：可怜，教我永团圆！原天公与我行方便，地连枝产朵并头连，天比翼生对双飞燕。
　　【梅花酒】到春来景物妍，簪杏鬟鬟蝉，拾翠步金莲，听鸟并香肩。到夏来携手上采莲船，瓜初剖水晶丸，酒新泛蓿砂煎，鱼旋打锦鳞鲜。
　　【收江南】呀！到秋来看四围红叶满山川，两行翠袖画堂前，看一轮明月照天边。到冬来雪花儿满天，蒸羊羔美酒庆丰年。
　　【尾声】四时独占风流选，百年遂却于飞愿。常言道女貌郎才，恨惹情牵。将一对美满姻缘，万载千秋教人做笑话儿演。
　　☆吕济民
　　吕济民，生平、里籍均不详。明·朱权《太和正音谱》将其列于“词林英杰”一百五十人之中。
　　○小令
　　【正宫】鹦鹉曲
　　△寄故人和韵
　　心猿意马羁难住，举酒处记送别那《梁父》。想人生碌碌纷纷，几度落红飞雨。
