<!-- { "loadSidebar": true } -->
　　(众父老上，云)三藏国师，去西天十七年也，松枝今日向东也。俺报与官府，都在城外接去来。(下)

　　(父老引众官上)(众云)异哉！异哉！今日松枝已向东也，国师必定归也。你看前面，祥云叆叆，瑞气腾腾，想是国师法驾将近。稍待尉迟总管到来，一同上前参见。(唐僧、成基上)(做见科，成基唱)

　　【拙鲁速】你觑那众官每，具着公裳，百姓每，燕名香。罗列在道傍，俯伏在路上。道俗僧尼一齐来访，捱捱济济，幡旆飘扬，瑞霭祥光，都接到天花甘露浆。

　　(尉迟总管上，云)我师今日东归也。小官尉迟敬德，亲自相接。(成基唱)

　　【幺】铁幞头耀日光，水磨鞭映雪霜，马壮人强，志节昂昂。护法金刚，黑煞天王。沙场之上，展土开疆，保护家邦，恰便似赵公明往下方！

　　(尉迟云)今日到我府中宿一宵，明日早朝天子去。(成基唱)

　　【尾】来日个景阳钟罢鸡人唱，一合儿同朝帝王。将戒坛与万民开，把经文与众臣讲。

　　第二十四出 三藏朝元

　　(佛高垛，四金刚上，云)老僧贤劫第四尊，释迦牟尼是也。今日唐僧东土开坛阐教，今当西来正果朝元，教飞仙引入灵山会上来者。(旌幡、乐器、飞仙引唐僧上)(飞仙云)唐僧今日功成行满，正果朝元，佛祖着我引入灵山会。须索同去走一遭也呵。(唱)

　　【双调】【新水令】梵王宫阙胜蓬瀛，闹垓垓撞钟击磬。安排朝世尊，准备接唐僧。十万余程，来取金经。一点虔诚，今日个正果性和命。

　　【驻马听】大众虔诚，法鼓金铙出寺迎。诸天相敬，铜钟玉磬映山鸣。眼前罗着药师灯，心中悬托着轩辕镜。但能勾灵光一点明，登时间跳出琉璃井。

　　【雁儿落】紫袈裟金缕轻，白锡杖银光净。四天王执宝幢，八菩萨敲金磬。

　　【南吕】【金字经】众飞仙齐打手，合着金字经迎，引着个员顶方袍得道僧、僧。三更道已其身正，心如秋月明。

　　【幺】为鼠常留饭，怜蛾不点灯，救度众生发愿明。曾倾心演大乘，如来命，还元功行成。

　　(唐僧见佛科)告佛祖，唐僧稽首。(佛云)唐僧听我明言，数年得到西天。今日功成行满。方才正果朝元，大藏金经已得圆。唐僧敕赐与僧传，至今东土皆更寺。愿祝吾皇万万年。

　　【双调】【沽美酒】祝皇图永固宁，拜如来愿长生。保护得万里江山常太平，普天下田畴倍增，民乐业息刀兵。

　　【太平令】四海内三军安静，八荒中五谷丰登，西天外诸神显圣，兆民赖一人有庆。则为老僧，取经，忠心来至诚，呀，传此话人间为证。

　　正名　胡麻婆问心字　孙行者答空禅　灵鹫山广聚会　唐三藏大朝元 

