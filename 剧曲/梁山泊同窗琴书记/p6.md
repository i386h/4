<!-- { "loadSidebar": true } -->
『生』★未知张康二位朋友，到寒舍有乜见教﹖ 
『末』★因见春色融和，书轩寂静，梁兄素饱才学，小弟同康兄直来共梁兄讲论一篇。 
『净』★小弟卜说都是拙话，一人说可挣，二人说几重。 
『生』★小弟拙时在只前静坐，爱卜来招一二位朋友上街，买些儿奇异新书，今幸得二位朋友而来，正合意恕。 
『净』★梁兄爱卜得桃，妙哑。目今新春时节，人尽踏青得桃。小弟拙时前心闷成。心间同张兄来招梁兄踏青得桃，未知贵意*282样。 
『生』★感谢二位兄台顾盼，小弟亦有只意思，碍无人指引。 
『净』★许，小弟引进，正是：古版答笛。 
『末生』★康兄卜引进，尔平日江湖，可知值处好光景，阮来去得桃。 
『净』★莫说：小弟*277*278说话。 
『末』★*282样*277*278﹖ 
『净』★值处姻花嫖院不相识，夭值一个女妓不相寻，夭值个酒●无我分﹖ 
『生末』★*282样好妙景﹖ 
『净』★目今正是好春天，花前柳下人游戏。耳边听见歌曲调，处人说太平年。 
『生末』★真是太平年，可有乜奇艺做无﹖ 
『净』★亦有人吹箫，亦有人唱曲，亦有人做戏。 
『生末』★做乜戏﹖ 
『净』★做饱戏。 
『生末』★是正北戏。 
『净』★食饱即会做戏，亦有人挞皮球。 
『生末』★呵，挞皮球。未知只皮球*282样挞﹖起动康兄挞来看一下。 
『净』★挞皮球，带唱歌。 
『生末』★唱乜歌 
『净』★唱正音。 
『生末』★起动康兄挞来看一下。 
『净』★待小弟轻学挞一下。皮球拙大个，许内就抱出来。请了！ 胜日寻芳泗水滨，无边光景一时新；等闲识得东风妙；万紫千红总是春。 
『生末』★学得是亦妙。 
『净』★小弟即大略学得三，伊人更妙。 
『生』★见是郊外好光景，待小弟吩咐人安排春，明旦到郊外踏青得桃。 
『合』【驻马听】  幸逢春景致，各处人尽踏青；郎君少年女作乐尽●● 
『嗏』 黄莺宿柳枝叫声噪人耳，若不得桃算见总是痴日月如梭，人生得几时， 
【又唱前调】  游赏东西，各处好景催春来。耳边歌曲调，鼓乐闹咳了。 
『嗏』 郊外好所在，真个赛蓬莱。咱不游赏，一世总是呆。烦恼那畏日斜西。 
【扑灯蛾】  目前那畏春去紧，花落都成阵。若无花共酒三分开移二分人。千秋高送咱三人。对景伤情，畏听许杜鹃叫声，畏看许好花有几日新。算见人生百岁无莫闲苦疼枉奔波，莫为青春空烦恼。 
『入白』★春天各处人踏青，人生行乐贵及时；相共西郊去游赏，只好快去莫论钱。 
『净』★梁兄，明日春放早来，小弟先去郊外寺尔，请了。 
『并下』 

　　　｛英台赏花｝ 
『旦 慢』 诗书忠信未贯经双亲福荫春色新；娇养深闺闲无艺，且对花前延诗吟。 
『丑 慢』 看许庭前花似锦，真个是寔动人心。 
★娘仔万福。 
『旦』★乍暖乍寒三月夭，花落满地都铺棉； 
『丑』★人生及时须作乐，莫负青春少年时。 
『旦』★念：阮姓祝，名英台。且喜：爹妈康宁。别无闲事烦恼。那是亲情未落当，冥日挂心。 
『丑』★亲情事志，五百年前注定，娘仔不须烦恼恼。 
『旦』★只说亦是。目今正是春天节气，相共行到花园内，赏花得桃一番。 
『丑』★娘仔且先行，待简随缀。 
『旦』★出寝房，离绣床，轻移莲步入花园。 
『丑』★待许百花都开透，看量牡丹做花主。 
『合唱』【一封书】  入花园春景致，南风满面冷微。看许百花开巧吝，千红万紫，真奇异。一阵风送花香味，伊引惹伤春意掠只好花，简今攀摘一枝，轻带插，娘髻边。 
【前调】  听枝上莺声谛，海棠枝上子规啼；池内鸳鸯，交颈不离，游来游去，有情意。花前尾蝶双飞起，见景伤情闷加添。且趁春景，相共游戏，莫辜一负少年时。 
【鹊踏枝】  春光明媚好天时，桃李争光锁南枝；月上海棠子规啼，一翦梅花今都结子。看伊青草标致。早开花先谢，落得都是物外生。简身，偏爱得红芍药杏花天。牡丹花开乜巧吝，那恨许东君做先卜返去。无心卜来●咱主持。闲言语，说一乜！咱今返去房，任那是花谢，咱亦莫得管伊。 
【尾声】   赏花草可平宜，枉乞外人相较议，返身移步，入珠帘 
★春天景致是无偏，花开花谢月团圆；春去秋来如梭意，人无二度再后生。 
『并下』 


　　　｛赏牡丹｝ 
『外 慢』 隐居田，暮景终年。时常惆怅趁少年，枹身移去。 
『占 慢』 幸遇春节，几番思想，坐对花前。 
『合 慢』 举酒传觞朱唇清唱， 
『外』★光阴催人水过滩，无男看女事寔难。 
『占』★虽然田园家道足嫁女择非等闲。 
『外』★老夫姓祝，名建宾；厝住越州诸暨县，南庄人氏。田园烦足。单养一女子，名英台。情性贞烈，略谙文理，甚称我心。 
『占』★员外亚，英台亲情未曾婚对，以此我即冥日挂心。 
『外』★安人亚，姻缘听天推排，咱亦不用烦恼。 
『占』★只说亦是。 
『外』★叫咱子出来，教示几句。 
『占』★瑞香亚，请娘仔出来。 
『旦』【西地锦】  且喜，今旦春天好，安排筵席来庆贺。 
『丑旦合』 须趁青春少年时，芳心放落莫烦恼。 
『旦』★爹妈万福。 
『外占』★说亚。 
『丑』★员外安人万福。 
『占旦』★华筵近对青山好，共祝高堂满万年， 
『外』★为人须当勤学业，日夜前读几篇。 
『旦』★未知爹有乜教示﹖ 
『外』★子尔须勤苦习女工，不通懒惰过日。 
『旦』★谢得爹妈教示，子*282敢不学！ 
『丑』★娘仔工夫勤亚，绣房内日亦做，冥亦做，勤到极。 
『占』★英台亚。尔今旦是我厝女子，他日配出就是别厝媳妇。阮双人晚景卜怙谁奉待！我只心中，爱卜招一位清俊才子，共仔尔匹配，心中*282样﹖ 
『旦』★只事自有月老推排，爹妈主意就是。 
『外』★我有一主意。将咱花园内，王台上，一丛牡丹，目今正开，凭伊为媒，写出四个大字。 
『占』★都是乜字﹖ 
『外』★春景招游四字，挂觅花园门上。若有郎君子弟，做得牡丹花诗，就招为。 
『丑』★员外许未通。那卜是郎君子弟，做得牡丹诗，招来做子，亦无妨。假如是钉髻亚是员顶！ 
『外』★钉髻员顶是乜﹖ 
『丑』★是师公和尚，那来游赏会做牡丹诗，咱娘仔亦嫁乞伊，许不好亚，大头光年。 
『外』★贼婢到呆。师公和尚值处会做牡丹诗﹖ 
『丑』★亚，许师公那是念●了天尊，和尚那是念阿弥陀佛，会亚句袂做诗。 
『旦』★爹妈亚，目今正新春节气，子安排筵席，请爹娘庆赏春色。 
『外占』★既是有●●过来。 
『●』【画眉序】  风和日渐长。只一段光景如锦妆。见许园内雨过，轻尘洗断。红紫绿，玉杯酒高声唱，耳边都闹浪。 
『合』 花前共祝高堂寿，愿如地久天长。 
『旦』 生长深闺中心愿未满挂心肠。女子掞置，冥日心酸。恨书诗未得精通学男子，去求功名题榜。 
『合』 拙话改我心头酸枉尔屈在家中。 
【又合措花】  赏春人都闹，踏青共共草。华筵开拚一日落西山头。正是得桃时候。满园花开透，尾蝶共黄蜂，双飞来宿花梢 
【尾声】  看许光阴如箭走，果然一刻亦恶留不觉又是黄昏后。 
★花前对酒乐春景老少同欢骨肉亲，纔即西边金乌坠不觉东方玉兔升。 『并下』 


　　　｛遇摘牡丹｝ 
『旦丑』【黑麻序一】  春景色新，见许百花百草似锦铺茵。听见黄莺枝上，叫声相闻，又畏催春卜去紧。见许庭前，凤竹筛金，车共马来去，踏起满地都是香尘， 
『又』有几个带酒纷来去，尾蝶飞舞成阵黄蜂双宿定，在只花心。那亏咱三人守孤单，伊有成双成群。只几时，坐在前，心闷思春。 
【大迓鼓二】 广街市，客店都排列。车共马，相连相接。茶房酒楼，都障怜俐。有几个打粉点胭脂。口那说话，笑都微。身上穿兼又标致。红罗衫，绿纱裙，肌肤细二。三弓鞋短，伊偷目看看不看那有我笑多少情意。心内思量，爱卜近伊。 
【尾声】 闲花野草莫管伊。咱今相共来游戏。好光好景只处正是。 
【缕金三】 好景真标致，有许牡丹花，初开一枝。咱今细思量，心内暗欢喜。红绿。遍处是；赛过蓬莱无二。 
『又唱』 算人生那一世，趁时来得桃同游戏。作梢共作笑，莫得放离。红绿，遍处是赛过蓬莱无二。 
【摘牡丹缕金】『旦』 春园内，百花开；看许花香味，入阮绣帏。黄蜂共尾蝶，尽都成对。畏听枝 

上啼子规憔噪，真个人心碎。 
『旦丑』 一年景，有四季。日月如梭箭，紧相催。咱今娘共简，步卜相随。畏听枝上啼子规，憔噪，真固人心碎。 
【驻云飞五】『生』 春景游戏，谁想今旦，会来到只！心内乜欢喜！遇恁都不疑 
『嗏』 花开红间青看来寔标致。黄蜂尾蝶，成双动人意，一点春心引惹起。 
『旦丑』『怒生』 行放跷踦思量，人心内带疑入阮花园内，好不识道理 
『嗏』 恁抽身且避，莫得相延迟，莫待霎久阻你乜八死。君子人所行可不是。是恁莫怒气，作梢作笑，是小可事志，何故相阻●，好景罕几时！ 
『嗏』 牡丹开标致，妆锦都无二。万望娘仔，许阮折一枝，莫待春归了伊。 
『旦丑』 才貌标致，看伊举动，必想亦是好人子儿。掠话去试伊，亦畏口舌。 
『嗏』 若会回新诗，牡丹许乞伊。 
『旦』 爹妈有命，大人有意旨，不是阮自专会障生。□□一树牡丹开正浓，裁红翦紫费天工。须容奋破胭脂国，丽色妆成锦绣丛。富贵曾归金屋里，荣华类在洛阳中。早谢蕊落西厢处，急回春归随刘郎。 
【绵搭絮三】『生』 一枝牡丹，栽在只玉栏杆。新春初开，人爱去攀。亲相许，寔意，坚美色娇头，贵气 
千万。莫待春归会合难。 
『丑旦』 看伊贪痴，不良心意；劝你抽身且回避。闲言语，莫来相谑戏，待霎久定讨八死。枉你思想，费心机。 
【摘牡丹】『丑』★娘仔，尔紧出来。牡丹花乞伊摘去了。 
『旦』★牡丹，乞伊折去了，好亏人。乜巧吝一枝花，乞伊折去了，就受青冷了。 
『丑』★是心青冷。 
『旦』★自恨学浅，袂回诗，牡丹摘去片乞伊。 
『丑』★娘仔亚，袂怪得伊摘咱花。初头是娘仔你甲伊吟诗，花卜乞伊人摘去。后伊人诗吟完了，娘仔尔花无通乞伊摘。后伊甲咱回伊一首诗，娘仔尔又无本事；伊即敢摘咱花。 
