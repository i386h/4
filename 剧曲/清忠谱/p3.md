<!-- { "loadSidebar": true } -->
    【前腔】〔老旦〕听传报，急奔投。〔作见净指介〕果然与人争未休。还不放手，打死了人，不要偿命的么？〔净放丑立起介〕〔丑作叫痛喘介〕〔老旦扯净介〕还不跪下。〔净跪介〕〔老旦〕时常劝戒叮咛，不把良言守。下次再不可如此。〔净〕再不敢了。〔老旦〕起来。〔净立起介〕〔末、众〕我们起先还道他是个好汉，却元来是怕老婆的都头。这样人采他怎么？〔净〕不是我母亲分付，我怎肯饶他。〔末〕这等说来，是令堂了。〔老旦〕适才小儿冒犯，老身特来请罪。〔末向众介〕众兄弟，方才他听见不平，忿忿大怒，道他是个义士。如今他尊奉母亲，又是个孝子了。〔末、众向净拱手介〕你怀公愤，是忠义俦。又奉亲言，真孝友。〔老旦〕小儿是个粗鲁之人，岂敢过承谬赞。〔末向净介〕请问尊姓大号？〔净〕在下颜佩韦。〔末、众〕元来就是颜大哥，失敬，失敬。〔净向末介〕请问尊姓贵表？〔末〕小弟杨念如。〔净〕元来就是杨大哥，久仰，久仰。〔末指丑、旦、贴介〕这三位就是周文元、马杰、沈扬，都是近边有兴的小朋友。〔净拱手介〕哈哈！相逢一笑皆知己，岂是区区陌路人！〔末〕颜大哥在上，今日小弟辈幸遇大哥这等孝义，众心钦服，欲屈大哥和弟辈四人，共订一盟，结为兄弟。未知老伯母允否？〔老旦〕小儿得蒙众位提挈，是极妙的了。〔净〕这叫做不打不成相识也。〔末〕请问大哥尊庚多少？〔净〕小弟平头三十。〔末〕小弟二十五岁。〔指丑、众介〕这三个兄弟，都是二十三四的人，是颜大哥居长，小弟次之。〔丑〕我周文元第三。〔旦〕我马杰第四。〔贴〕我沈扬第五。〔末〕幸得伯母在此主盟。我们众兄弟，就此对天一拜。〔共拜介〕

    【前腔】〔五人合〕盟言向天剖，精诚金石侔，不用乌牛、白马，依然义结桃园，骨肉恩偏厚。〔转拜老旦介〕〔老旦合〕金兰谊，生死周，弟兄情，地天久。〔老旦〕我儿请四位同归草舍，杯酒谈心。〔末、众〕小侄等正要登堂奉拜，就此奉送伯母回家便了。

    〔合〕种树种松柏，结交结君子。

    松柏耐岁寒，君子有终始。〔同下〕


    ●第三回  述珰

    〔生巾服上〕忆自春明别故人，燕云遥望动星文。今朝长啸归山坞，共向西风泣楚均。我周顺昌削籍家居，自恨不能叩阍，剪除魏贼。犹幸好友文文起兄在京，他是信国子孙，传家忠孝；文章气节，绝代无双。前岁大魁天下，黄童、白叟，尽识他为国家栋梁。我想他近侍讲筵，必能一语回天，扫除逆贼。不意他封章甫上，严旨疾传，罢出南归。他也不入城市，竟自入山，到竹坞别墅去了。我一闻此信，愤懑填胸，一口气步出西郊，急往竹坞，面晤文兄。一来问问朝政；二来会会好友；三来大家吐吐胸中不平之气。迤逦行来，已过西津桥了。你看四面青山，一溪绿水，好光景也。〔行介〕

    【仙吕入双调过曲 园林好】盼长空，待呼天痛悲；睹层峦，似填胸块磊。望不见东来紫气。幽人室，白云西；衡门隐，碧梧栖。〔净、付扮轿夫上〕上磨肩头，下磨脚底；一百低钱，奔得臭死。〔看介〕元来是周老爷。嗄！周老爷是去望文老爷了。〔生〕你这两个人，怎么晓得我去拜文爷？〔净、付〕昨日文老爷北京回来，到竹坞去了，今日周老爷自然去的。〔生〕倒亏你们猜得着。〔净、付〕我两个人有肩轿子在此，抬了周老爷去。〔生〕不消抬得，我自走去。〔净、付〕这里到竹坞，要过贺九岭、谢晏岭，许多山头，怎么走得？还是抬去好。〔生〕我自走惯的。〔净、付〕各位老爷游山，就是大叔们，也是坐轿的。怎么周老爷要走？〔生〕不要混帐！你们自去。东山游屐惯，何必问篮舆。〔下〕〔净〕好笑，好笑。一个吏部，不抬轿子，只管乱奔，岂不坏了官体？〔付〕也不要怪他，教他那里去设处这几分轿钱。〔净〕正是：有钱使得鬼推磨，〔付〕无钱落得脚奔波。〔俱下〕〔生行上〕

    【嘉庆子】万山深处松影蔽，只听得涧水潺鸟乱啼，看翠竹交加檐际。这里已是文兄别墅了。过万竹，款柴扉；穿三径，踏苔莓。〔外，苍髯、巾服上〕

    【尹令】〔外〕远城市山居清秘，少剥啄花间闲憩。〔生〕有人么？〔外〕何事草堂声沸？〔见生介〕呀！元来是蓼洲兄。〔生〕阿呀！文兄啊！〔外〕阿呀！周兄阿！〔各抱哭介〕〔合〕知己睽违，惊喜还悲，各泪垂。〔共揖坐介〕〔外〕小弟削籍南归，竟自入山，尚未叩谒，何意反承光降。〔生〕小弟一闻吾兄归山之信，百愤骈增。故尔急急到此，欲求把臂剧谈。请问吾兄，朝中光景一向如何？〔外，攒眉介〕自吾兄别后，那魏贼行事一发不可言矣！〔生〕都要一一细谈。〔外〕那王安虽是内监，他公忠勤慎，护持先帝于青宫，又佐今上受命。魏贼恨安正直，矫旨将安掩杀。他又杀光宗选侍赵氏，再杀今上贵人胡氏。那裕妃张氏有宠，矫旨勒令自经。皇后张氏方娠，已经成男，密谋堕胎，母子俱殒。〔生〕有这等事！

    【品令】〔外〕内庭血染，屠戮遍嫔妃；堂堂天子不得庇王姬。凶谋偃月，蔽日思狂噬。〔生〕祖宗先帝，炯炯精灵不昧。霆击雷轰，少不得糜烂头颅骨肉飞。〔外〕内庭弄兵，祖训所禁。那魏贼私设内操，挑选心腹宫标万人，裹甲出入，日夜操练。金鼓之声，彻于殿陛。皇子方生，炮声震死。近御铳炸，圣躬几危。魏贼走马上前，飞矢险中龙体。〔生〕阿呀！一发罢了！

    【豆叶黄】〔生〕他无君无国，伏莽宫闱。恐一旦祸起萧墙、祸起萧墙，召不及勤王义旅。〔外〕徙薪曲突，天高听迷，真个是悬丝国祚，悬丝国祚。怕只怕烂额焦头，翘首燕山惨凄。〔生〕闻他如今心腹比前愈加广布了。〔外〕崔呈秀首握兵柄，魏良卿冒滥封侯，要害俱置重兵，大帅尽其爪牙。各处建祠，雕龙镂凤。坟茔僭拟皇陵，进香如同驾幸。配享已同孔圣，庙祀将入明堂。越分僭拟，止隔一间了。

    【玉交枝】〔外〕貂珰作祟，亘千秋今朝祸奇。薇垣失曜冲长彗，卜不得帝座安危。〔生〕金瓯完固大邦畿，妖氛震撼翻天地。恨奸邪空将手挥，望君门空将颡稽。〔外〕吾兄如此愤懑不平，小弟若说他极恶去处，定然要裂眦冲冠了。〔生〕他更有怎样恶处？〔外〕那魏贼不奉圣谕，不由阁票，假传圣旨，扫荡忠良。削夺未已，即行逮系；逮系方至，即加杀戮。用干儿许显纯、杨寰为锦衣卫。造下铁脑箍、阎王闩、红绣鞋、锡汤笼几种酷刑，掠杀正人殆尽。又捏称熊廷弼、杨镐因失守封疆，将银三十万两，托汪文言贿嘱杨涟、左光斗等十七人，先将汪文言锻炼两月，逼勒成招。株连蔓引，纷纷逮系，必欲一网打尽。如今缇骑四出，只恐你我不能安枕也。〔外握生手介〕蓼洲兄阿！如此世界，岂不天翻地覆了！〔生捶胸岸帻骂介〕咦！魏贼，魏贼！就把你食肉寝皮，尚有余辜也！

    【江儿水】〔生〕览节凶愈甚，超衡恶尚微。剐鱼鳞，快不得清流意；点脐灯，消不得黎民气；裂牛车，正不得朝廷罪。文兄阿！何日里诛尽无须党类，肘腑奸除，留几个幼弱黄衣！〔小生扮僧上〕溪声常在耳，山色不离门。〔作入介〕文老爷拜揖。贫僧闻知文老爷回来，特来拜谒。〔作见生介〕元来周老爷也在此！〔生向外介〕此僧是何人？〔外〕是龙树庵西崖师。〔小生〕周老爷到过庵中的，怎么忘了？贫僧正欲到府，欲求周老爷题一匾额，以作山门之镇。

    【川拨棹】存萧寺，盼千金一字题。〔生〕长老远来，本应即时捉笔，奈我两人此际呵！刚是不平之气，带焰而飞，带焰而飞，弄柔翰，恐非所宜。〔小生〕如此，贫僧改日来领就是。别过了。〔揖别介〕白云深，归路迷，任青山笑我痴。〔下〕〔外〕西崖忽至，一时未得罄谈，请到里面，蔬酒同叙。今夜抵足论心，亦是快事。〔生〕领命了。〔合〕

    【尾】畅哉！彻夜论肝膈，洗牢骚，满浮大白。魏忠贤，魏忠贤！须知我骂贼方将逞酒威。

    〔生〕松月当窗绝点尘，〔外〕莫提蝴蝶是前身。

    〔合〕犹恐竹声惊好梦，

   

   急怀短疏奏枫宸。〔同下〕


    ●第四折  创祠

    【双劝酒】〔末，胡髯、罗帽、大摆、皂靴上〕官差奔忙，身充堂长。钱粮几桩，经收支放。免不得一番劳攘，只为着敕建祠堂。自家堂长陆万龄的便是。本衙门内监李老爷，与军门毛老爷，在半塘建造东厂魏爷生祠，供养长生神像，着我管工。今日二位老爷亲临破土，已曾搭盖蓬厂，一应的结彩亭头、猪羊祭礼、吹手礼生，都已停当。只是那风水先生还不见来。万一官府到了，等他不来，怎么处？不免着人去催他一番。正是：我自心头急，他人不着忙。〔下〕

    【前腔】〔丑，长方巾、青衣上〕区区走方，江湖游荡。堪舆本行，全凭瞎闯。那知道来龙方向，看不出风水阴阳。在下本姓姓赵，小峰是我贱号。祖居世代兰溪，一向江湖走跳。起先算命嚼蛆，近习堪舆之教。本事自觉低微，说起教人好笑。地理看得弗精，历本也不熟套。正月初一，才知新岁年朝；腊月三十，方晓年夜节到。人家请我相相坟地如何，先问他可有坑缸井灶。还有劳我看看阳宅兴衰，便说他道少了来龙跌炮。不晓得白虎、青龙，几曾识黄道、黑道。不知什么叫做天干、地支，什么叫做时辰、生肖。拣日子也不论搬场、做亲，看通书那管他安葬、修造。取亲拣那天哭孤鸾，迁移还你五虚六耗。出殡必用日犯重丧，修造定取岁君吊照。依着我作难生灾，弄得人七颠八倒。莫怪我混帐糊涂，其实弗知凶星吉曜。日日假忙，说道某乡绅叫管家来邀，时时捣岛，说道某官府着农民相召。止不过油嘴花唇，无非要骗人钱钞。闲话少说，今日毛军门、李太监为造魏公生祠，请我破土，不免到半塘踱他一遭。〔走介〕走出阊门外，来到半塘桥。你看人烟凑集，好不热闹。这里已是。那陆相公在厂内忙忙碌碌，不免叫他一声。陆相公，陆相公！〔末上〕那个叫我？〔见介〕元来是赵先生！你好没正经，怎么此时才来？〔丑〕破土自有时辰，何消着忙。〔末〕只怕官府到快，我和你先要伺候。〔丑〕自然。〔末坐介〕铺兵锣响，官府来了。〔内扮铺兵，执事、喝道、腰锣、皂隶、刽子，外、贴小生、旦扮。净扮礼生，逐队上下。付净吉服，老旦扮太监，二厢撑黄伞上〕

