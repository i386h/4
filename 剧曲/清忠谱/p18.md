<!-- { "loadSidebar": true } -->
    【画眉序】〔众合〕酹酒奉皇宣，一束生刍敬陈奠。想英灵如在，长啸然。成就恁一代冠裳，续完了千秋文献。容台从此身不死，啧啧普天声羡。〔外、末〕拜奠已毕，礼生分付把祭筵撤进者。〔付随口说下〕〔众应介〕〔旦〕泉下孤忠，动蒙天鉴；又蒙两位大人立祠赐祭，营墓建坊。既慰在天之灵，复锡全家之庆。恩荣已极，衔结难酬。二位大人请上，受我母子一拜。〔外、末〕下官们也有一拜。〔各拜介〕

    【前腔】〔旦、小生〕苦节得垂怜，白屋春生及黄泉。喜长宵复旦，寒烬重燃。营高冢，稳卧麒麟；起新祠，杂陈瑚琏。二天从此恩不朽，衔结犹惭报浅。〔外、末〕下官就此告辞。〔小生〕即当诣台叩谢。〔外〕九泉开白日，〔末〕六翮起青云。〔同众下〕〔旦〕我儿！皇恩浩荡，荣赠祖先；亡者有知，定当含笑泉壤矣！

    【双声子】〔合〕幽魂显，幽魂显，遥拍手红云辇。覃恩遍，覃恩遍，齐稽颡长生殿。缀简编，被管弦，一忠风世，五义歌传。

    【尾声】绿窗共把宫商辨，古调新词字句研。岂草草涂鸦伧父言。


