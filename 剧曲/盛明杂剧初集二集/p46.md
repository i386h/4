<!-- { "loadSidebar": true } -->
　　【清江引】笑江淹笔尖花一剪，散作春千片。清霜激唾壶，红雨霏檀串。恁胭脂几梢明月转。

●南楼月　　（明）许潮 撰 

　　（楚中时泉许潮 编　西湖孟弢朱炜 评　钱江珂月卓人月、叔荐张鹗举 阅） 

　　（〔副末扮南楼大使上〕黄鹄矶边水落时，白苹红蓼满江湄。免寒蟾皎天如洗，正是诗人咏月期。念吾非别，乃武昌江夏驿南楼大使是已。今夕是八月十五中秋夜，庾府参佐殷深源、褚季野、王述诸公，来登楼赏月。不免排下筵席，唤乐工小侑儿等伺候则个。乐工小侑儿早上。〔净、丑扮乐工鼓吹上〕〔副〕可用心音乐，劝列位相公。〔净、丑〕知道了。〔丑二人扮小侑儿上〕能消席上风流闷，善解天涯离别怀。虽然不是真红粉，权当屏前十二钗。〔丑见科末〕你这夥小侑儿，今夜务要殷勤！〔丑〕小的们年纪身材虽小，经伏事大人甚多。今夜不唱别的曲儿，只唱一个〔后庭花〕承奉，不怕不欢喜！〔末〕正中当时所尚，最好最好！月已上矣，诸公想来了。〔末下，正生、小生、正外扮殷浩、褚裒、王述上。殷唱引〕） 

　　【满庭芳】画角城头，疏钟窗外，玉盘飞上青天。南楼佳赏，清夜酒如泉。〔外〕我辈东西南北，隔千里都共婵娟。〔小生〕今须拚，嘲风咏月，相对不须眠。 

　　（〔相见科〕〔净〕蝉光当户，南楼玩赏，此其时也。〔外小生〕便当及时同往。〔净〕乘兴往南楼，天空万木秋。〔外小生〕嫦娥妆已罢，遗镜未曾收。此间便是南楼也。只见四顾山光水色，八窗明月清风。长烟一空，翠浪千顷。笑语浑如天上坐，楼台恰似镜中悬。真好景也！〔乐工小侑见科〕〔生〕可听候侑酒。〔末外〕我三人俱是客矣，可迭为宾主，着两个小侑儿逐位送酒，奉词为乐。〔小侑儿奉酒净科〕） 

　　【黄莺儿带皂罗袍】明月浸江楼，正微云点缀收，玉绳低度银河溜。中原九州，仙源十洲，今宵处处清光透。放眉头，阴晴风雨，能有几中秋？○皎皎银蟾如昼。看扶疏丹桂，影落金瓯。登楼暂缓庙廊忧，传杯且借经纶手。青天碧海，乾坤自由，朱颜绿鬓，韶光若流。今宵宴罢明宵又，今宵宴罢明宵又。 

　　【前腔】〔举酒向外〕明月挂长空，照江山万里同，阴岩幽壑清光洞。香生桂丛，凉生柳丛，人间天上欢声动。且从容，嫦娥相对，须待五更钟。○水气山光清贡。那更月色溶溶，凭栏十里竹枝风，开窗一派梅花弄。白云黄鹤，全无去踪，青山绿水，空余旧容。休悭饮尽黄金瓮！休悭饮尽黄金瓮！ 

　　【前腔】〔举酒向小生〕明月正中天，望浮屠塔影圆，江楼窈窕清波蘸。空中的管弦，鉴中的市廛，唐虞人物在云霄现。且留连，清光既满，能有几宵看？○天柱高悬冰鉴。水晶球，捧在银盘。齐纨素练绝疵嫌，羊脂美玉无瑕玷。今来古往，乾坤几旋，东升西坠，城关屡迁。费千金莫惜开华宴，费千金莫惜开华宴。 

　　〔正末扮庾亮，带左右喝道上〕 

　　【菊花新】今宵皓月正扬辉，乘兴南楼一振衣。槐影道傍移。光掩映，长天秋水。 

　　【鹧鸪天】（一夜西风过楚城，免寒蟾冷桂香清。深沉帅府多蛩韵，寂寞天衢有雁声。怀抱恶，梦魂惊，思乡恋阙意悬旌。且将潇洒登楼兴，玩弄婵娟直到明。左右！可将肩舆来，屏去驺从，径往南城江楼玩月一番。休要喝道，惊动街人。行行去去，此间便是望江南楼矣！〔左右禀，殷褚王在楼科〕〔末止勿惊动科〕〔末作登楼科〕〔众作回避科〕〔末作止科〕〔末〕诸君勿得轻动，老子于此，兴复不浅。左右！取胡床来。我将据此，以尽今夕之欢。〔生〕今夜督府既脱略边幅若此，我等各奉一杯，共邀明月，以乐明公。〔净举酒科〕） 

　　【风云会四朝元】江楼风静，含虚混太清。正冰壶光莹，碧海波澄，玉免初弄影，仰穆天如洗，仰穆天如洗，纤{翳}无痕，万籁无声。宝鉴孤悬，玑衡高运，皓魄十分正。茶！倚槛望神京，只愁玉宇琼楼，不耐秋宵冷。愿使君如月明，吾侪如星耿。年年此夕，星芒月彩，两交辉映。 

　　【前腔】〔外奉酒〕秋光如净，银河冷画屏。听孤鸿碧落，老鹤苍冥，蟋蟀鸣古磴。看楼台倒影，看楼台倒影，半入洲汀，半落江声。四面玲珑，八窗虚静，酬不了登临兴。茶！抚景法森森，赤县神州，云扰谁为衅？愿明公秋月形，吾侪秋桂影。年年此夕，馨香皎洁，两交相称。 

　　【前腔】〔小生奉酒〕秋声遥听，飕飕万木惊。只见钟传古寺，柝递严城，淡月寒蟾耿。觉轻袍冷刺，觉轻袍冷刺，瘦骨伶仃，短发飘零。岁月难留，功名未称，空负高轩聘。茶！银汉水盈盈，何日同扳，洗濯这个兵戈净。愿明公秋月清，吾侪秋气冷。年年此夕，清清冷冷，把炎氛净尽。 

　　【前腔】〔末酬酒〕叨持兵柄，江城一柱撑。赖参谋多士，帷幄群英，把晋鼎安置定。适中秋好景，适中秋好景，只见天滚星球，汉碾冰轮。桂兔储精，山河悬影，万里清光剩。茶！把酒问苍冥，不知明岁今宵，可还与群英相并？愿诸君水上萍，老夫水底星。年年此夕，相逄相照，永终天命。 

　　（〔净〕今夕督府风味如此，正所谓使君多暇延参佐，江汉风流万古情。众乐工！小侑儿！可各奏尔能，以乐督府。〔丑〕有有有！中秋一轮月，四海共清晖。若说月下景，多有不同的。也有跑的，也有闹的，也有笑的，也有跳的。〔副打科〕问你要个月下跑！〔丑〕萧何月下追韩信，便是月下跑。〔副〕问你要个月下闹！〔丑〕关公露坐斩貂<豸单>，便是月下闹。〔副〕问你要个月下笑！〔丑〕汉王欢宴影娥池，便是月下笑。〔副〕问你要个月下跳！〔丑〕和尚隔墙偷尼姑，便是月下跳。〔副打科〕此事不见典籍！〔丑〕若见一点迹，早被人拿住了。〔副〕休闹说！今众位名公，乘楼赏月。小侑儿可扮月宫中娑婆树下、霓裳羽衣之舞，以庆良宵。〔小旦扮霓裳羽衣，双舞奉酒科〕） 

　　【北折桂令】彩云端推出冰轮，碾破瑶空，秋色平分。银海生花，玉楼起粟，皓彩侵门。对素娥当镜中红粉，窃灵药延世上青春。丹桂芳芬，白兔温驯。莫惜兼金，共倒芳樽。 

　　【前腔】荡长空玉宇无尘，高照瑶台，万丈如银。云母屏张，齐纨帐冷，琼海脂凝。移绮席就银蟾光运，照琼卮连丹桂香吞。分付东君，爱惜芳辰。明岁今宵，知与谁亲？ 

　　（〔舞毕下〕〔末〕月落参横，夜已央矣！堪叹兴尽悲来，始信盈虚有数。方今王事多艰，不可耽长夜之饮！〔众〕正是：好乐无荒，弗继以淫。便归府去罢。） 

　　乘兴南楼玩月华，银蟾耿耿映仙槎。 

　　人间尚有阴岩处，共掬清光照海涯。

●女状元　　（明）徐渭 撰 

　　（山阴文长徐渭 编　公安中郎袁宏道 评　海阳长吉黄嘉惠武林孟英沈士俊 阅） 

　　△第一出 

　　【女冠子】〔旦上〕一尖巾帼，自送高堂风烛。僦居空谷，明珠交与侍儿，卖了归补茅屋。黄姑相伴宿，共几夜孤灯，逐年粥。瘦消肌玉翠袖，天寒暮倚修竹。 

　　【江城子】（依稀犹记妪和翁。珠在掌，您怜侬。一自双榆，零落五更风。撇下海棠谁是主？杜鹃红。生来错习女儿工。论才学，好攀龙。管取挂名，金榜领诸公。若问洞房花烛事，依旧在，可从容。妾身姓黄，乳名春桃，乃黄使君之女。世居西蜀临邛，年方十二。父母相继而亡，既无兄弟，又不曾许聘谁家。况父亲在日，居官清谨，宦橐萧然。妾身又是女流，经营不惯，以此日就零替，与旧乳母黄姑，暂典本县西乡化城山中一所小房儿住下，不觉又是八年。且喜这所在涧谷幽深，林峦雅秀，森列于明窗净几之外，默助我拈毫弄管之神。既工书画琴棋，兼治描鸾刺绣。卖珠虽尽，补屋尚余。计线偿工，授餐粗给。但细思此事，终非远图，总救目前，不过劫剂。咳，倒也不是我春桃卖嘴，春桃若肯改妆一战，管倩取唾手魁名！那时节食禄千钟，不强似甘心穷饿？此正教做以叔援嫂，因急行权。矫诏诛羌，反经合道。虽是如此说，可也要与黄姑商议停当，可行则行，可止呵也还止。〔唤黄姑介〕黄姑，我请你出来，对你有话说。〔净扮黄姑上〕） 

　　【前腔半】老来没福，夜夜伴嫦娥独宿。一条水牯，半肩红叶，数声陇笛，孩儿归牧。 

　　（〔相见介〕〔净〕小姐，你教我可有甚么说话？〔旦〕黄姑，我这几日，日日动念。我和你在这里过这样的日子，可也不是了。你晓得的：我这般才学，若肯去应举，可管情不落空，却不唾手，就有一个官儿？既有了官，就有那官的俸禄，渐渐的积趱起来，么量着好作归隐之计。那时节就抽头回来，我与你两个依旧的同住着，却另有一种好过活处，不强似如今有一顿吃一顿，没一顿捱一顿么？你意下如何？〔净〕妙妙！你若去应举呵，是决中的。只是这女儿家的头脸，怎么改换得？〔旦〕这有什么难！把俺老爷的旧衣鞋巾帽穿上，换了俺的裙袄髻圈儿。人看着，终不然不是个男儿，还是个女儿哩。〔净〕这个到有理。〔打诨介〕〔旦〕不要胡说了！快去收拾老爷旧衣服出来。我改妆，你也收拾打扮个大官儿起来，就叫你做黄科。我自取名做黄崇嘏，一同起身去。分付你那儿子小二哥看家里便是。〔净〕我左右靠你一世了，这老奴侪甘心做了。只是俸禄与那抓来的东西，可要和你平分？〔旦〕这个自然。〔净下收拾上〕〔二人换妆介〕〔净向内云〕小二，我如今陪姑娘，城上看亲，有几日不回。你好生看守房子，日逐价打柴么放牛。若没有米，便去问张大娘家借些吃，不要和小二汉那个短命终日去厮打。我回来时节，有了不得的果品饼定带来哩，则怕你没口得吃。短命唉！〔上路介〕〔旦〕） 

　　【芙蓉灯】对菱花抹掉了红，夺荷剪穿将来绿。一帆风端助人，扫落霞孤鹜。词源直取瞿塘倒，文气全无脂粉俗。包袱紧牢拴髻簏，待归来、自有金花帽簇。〔净〕 

　　【前腔】我原是哺乳佣，权做长须役。无非是助桨帮船，靠一人之福。他旧头巾既影得娘行过，我假度牒谁查和尚秃！包袱裹几升脱粟，待之官、要分他俸禄。 

　　〔净〕才子佳人信有之，一身兼得古来谁。 

　　〔旦〕延平别有雌雄钅夷，他日成龙始得知。〔下〕 

　　△第二出 

