<!-- { "loadSidebar": true } -->
　　（〔延年〕妹子，你这病好久了，怎生还不见好也？） 

　　【小桃红】〔旦〕又道是李夫人病已经秋，寂寞香闺久。（我呵！）病势沉沉料难救，成灰蜡烛泪才干，春蚕到老丝方就。这一回聚首，想何时再否，一似花落也使人愁。 

　　（〔内唤：圣驾到！母延年出跪接科〕〔生扮武帝，内侍随上〕彤光影初彻，未会紫宸朝。移跸深宫里，还来慰寂寥。寡人，大汉皇帝是也。所幸李夫人，抱病经年，医药罔效。寡人好生用心调治。今日早朝尚未，先往他宫中探望一回。却早来到也。〔见旦叫介〕〔旦低头呼万岁介〕〔生〕呀！夫人，看你病骨恹恹，越加消瘦，怎生是好？〔旦〕臣妾蒲柳之姿，死不足惜。但此心难忘陛下耳！） 

　　【天净纱】多感你圣天子礼意绸缪，多感你怜香玉性格温柔，多感你情似湘江不断流，多感你晨昏相守、泪痕儿透染重裘。 

　　（〔生〕呀！夫人，你为何不回头，与寡人相见者？〔作悲介〕） 

　　【调笑令】〔旦〕我本待强回身暂转头，只争是界破啼痕怎乍收，想起来肠断几回难分首，只落得向隅悲自拥衾。陛下，今日永诀呵，虽然咫尺对两眸，却便是隔天河织女牵牛。 

　　（〔生又悲介〕〔内唤〕百官早朝候驾！〔生哭介〕寡人暂去早朝，再来看你咱。〔下〕〔李母〕我那女孩儿呵！圣上在前，独不可回头一见，嘱托兄弟者。〔旦〕母亲不知，妾闻以色事人者，色衰而爱弛。今我病废之余，形容憔悴。若使圣上见之，反生嫌憎。故此不回头相见耳。） 

　　【秃厮儿】我想几年间恩深义厚，〔作悲介〕我那圣上呵！最动人一段风流，（今日我也顾不得你，你也留不住我了！）花残月缺两地愁。空梦断凤凰楼，悠悠。 

　　（母亲，把镜来与我照者。〔母持镜与旦照介〕〔旦〕呀！好苦也。我眼光俱不见了！） 

　　【圣药王】他那里蟾影浮，俺这里电彩收，眼光儿不上鉴千秋。总然是欢与忧，也难辨妍共丑，孤鸾只影一时休，蝴蝶破庄周。 

　　（宫人，可将前日圣上所赐玉钩，与我看者。〔宫女持上〕玉钩在此。〔旦持玉钩作悲介〕玉钩，玉钩！你与我相从几年，那知今日为殉葬之物。可怜也呵！） 

　　【尾声】无瑕白璧应难偶，好一似梦儿里琼玖。若要知李夫人再世的姻缘，须认取玉钩儿隐文在手。 

　　（〔旦手执玉钩昏晕〕〔众惊扶下〕） 

　　△第二出 

　　（〔扮尹夫人上〕奉帚平明金殿开，且将团扇自徘徊。玉颜不及寒鸦色，犹带昭阳日影来。妾身尹夫人是也。名尊婕妤，位亚正宫。向蒙天子洪恩，宠幸无比。近日颇为邢夫人所夺，好生妒忌。不想自李妃得幸之后，连邢夫人也冷落了。因此妾身反与邢夫人解释前怨，更为交好。如今闻得李妃，昨已病死，深为可喜！且待邢夫人来，商议一番。却早来也。〔扮邢夫人上〕寂寂花时闭院门，美人相对立琼轩。含情欲诉宫中事，鹦鹉前头不敢言。妾身邢夫人是也。位封至娥之秩，今日闲居无事，且往尹夫人宫中，游乐一回。呀！夫人万福。〔尹〕邢夫人万福。可知有喜事来么？〔邢〕妾身不知。〔尹〕西宫李夫人，昨已倾逝了。圣上恸哭，声振后宫。虽然如此，我辈入宫见妒，今日得他如此，正我你出头之日也！〔邢〕说得有理。只恐圣上旧爱未忘，徒增悲痛，那便得有我辈情分？我和你且往圣上跟前，吊慰一回，再作区处。〔尹〕正是正是！邢夫人请了。〔邢〕尹夫人请了。早已到宫门也！） 

　　【中吕粉蝶儿】〔生上〕玉损香消，断柔肠好难支调，才见得略思量、心旆摇摇。不住的泪儿流，情儿痛，魂灵儿飞绕。想起来雨暮云朝，都做了梦巫山，有情的虚耗。 

　　（〔尹邢见介〕臣妾尹氏邢氏叩头，愿我皇万岁万万岁！〔生〕二位夫人免礼。〔尹〕妾启陛下，西宫李夫人既已物故，此乃大数宜然，望圣主且开怀抱。〔生叹介〕夫人！你却不知，叫寡人怎生排遣也。） 

　　【醉春风】谁似他情性忒温柔，风流多窈窕，倚阑无语揾鲛，自一种俊俏。可爱心神，可堪丰韵，可憎容貌。 

　　【普天乐】想着他喜时颜，愁时态，那些处不好，越看越妖娆。鬟鬓甸乌云，双眸似星皎，窄窄春衫香缭绕。远山一带，螺黛轻描。（他那半嗔半喜、有意无意之间，煞是动人也！）则见他手托着香腮，斜欹了弱体，猛的蹙损也眉梢。 

　　（〔邢〕陛下三十六宫，岂无得意之人？徒自思量，有伤神理。愿陛下自爱。） 

　　【快活三】〔生〕你道是休烦苦恼，教我却如何不系心苗？漫劳朱玉把魂招，总来也时多少。 

　　（〔尹〕臣妾有酒一杯，可以解闷。望陛下幸臣宫中，强自消遣者。〔生〕这也不消了。〔背介〕） 

　　【朝天子】说甚么玉醪，将来弄乔，把心中闷消，便珠围翠绕、追欢献笑，只落得生烦懊。彻夜思量，无昏无晓，望泉台途路杳。（咳！尹夫人，尹夫人！非是俺不近人情也。）试语伊曹，要解此愁呵！则除是鸳鸯牒重来到。 

　　（〔回身介〕〔邢〕臣妾启奏。柏梁台下，月色正明。请陛下往那厢闲步者。〔生〕我也不耐烦也！） 

　　【四边静】神魂颠倒，待举步心儿先懒着。（那月里至娥好似李夫人，今日也，）他寂寞无聊守广寒，清悄。相逢在那朝？悔杀人也偷灵药。 

　　（分付内侍，于李夫人宫中，陈设祭品。寡人祭奠去也！〔内应介〕〔生下〕〔尹〕邢夫人，你看圣上情绪惨然。我你百般劝解，自是不理。真个是可人期不来，俗子遣不去。〔邢〕尹夫人，男子刚肠，匪石可转。岂因存殁，遂萌二心。我和你强自顺承，落得惹人嗤笑，只索听其自然便了。正是：情到不堪回首处，〔尹〕一齐分付与东风。〔同下〕〔扮内侍排香案上〕某，李夫人宫中内侍是也。今日夫人亡过三日，圣上要到宫中祭奠。陈设已完，不免在此伺候者。〔生上〕迤逦行来，已是李夫人宫中了。呀！你看四壁徒存，一灯黯惨，景色萧条。不由人不断肠也！我那夫人呵！〔哭介〕） 

　　【耍孩儿】想当初芙蓉帐暖人年少，可意处情谐意调，指望那秦台相并紫鸾箫，共灵妃乘雾飘摇。今日里啼残春去鹃悲蜀，唳断秋空鹤外辽，这苦切谁知道？空有一灵炯炯，向九地迢迢！ 

　　（〔内侍〕请爷爷拈香。〔生拈香介〕） 

　　【四煞】名香满焫烧，腾腾篆霭飘，把愁心直寄黄泉道。你便是旃檀会上供香妙，莲品台中滓秽消，那割爱处尤堪悼。总慈航泛泳，难解我苦海波涛。 

　　（〔内侍〕请爷爷奠酒。〔生奠酒介〕） 

　　【三煞】谁言这酒杯儿倾，是珠泪儿抛，夫人夫人！（你饮我这杯酒者。呀，可怜也！）看千呼万唤无音耗。你往日里朱唇半启含灵液，却便是玉颊微酣晕浅桃。（今日呵！）纵一滴何曾到？空使我满腔悲痛，尽付与短叹长号。 

　　【二煞】离恨天忒恁高，怕泪痕有尽情难了，想着你一言一字皆都雅，微笑微颦总倩娇。温柔境，真堪老。本是那蓝田玉暖，今番做合浦珠遥。 

　　【尾声】音容再见难，梦魂相会少。常言道有情却被多情恼，（终日呵！）清夜里无眠直到晓。 

　　（叫内侍传语外廷，有得道的方士，寻一个来。启建追亡大醮七昼夜，与李夫人资荐者。〔众应下〕） 

　　△第三出 

　　（〔净扮李少翁，道冠服上〕清溪道士人不识，上天下天鹤一只。洞门深琐碧窗寒，滴露研朱点《周易》。某，齐人李少翁是也。爱慕神仙，精通法术。大则唤雨呼风，小可祛魔召鬼，无所不通，无所不晓。近日汉宫中李夫人亡过，圣主日夜思念，因而成疾。遍出榜文，寻觅有道之士，追修法事，兼令召请亡魂。某承命而来，已虔诚诵经三日了。今日摄召李夫人前来，与圣上相见，可也不容易哩！〔向内云〕徒弟们！启奏圣主，上殿焚香，导引前来者。〔众鼓乐迎生上〕朕自亡过李夫人以来，终日哀痛。不能一见音容，好苦人也！前者梦见夫人，把蘅芜之草，献与寡人，因而醒觉。遂名其处曰“遗芳梦室”。今有方士李少翁，能召亡魂。寡人命其致诚召请。却早来到斋坛也！〔净迎生介〕臣李少翁迎驾！愿我皇万岁万万岁！〔生〕起来伺侯。内侍看看来焚香者。〔生上香介〕这一炷香，祈保风调雨顺，国泰民安者。这一炷香，祈保亡过夫人李氏，勿滞冥途，早升仙界者。这一炷香，祈保李夫人，再转轮回，重谐姻眷者。〔生揖毕〕方士们举动鼓乐，作法召魂也！〔众动鼓乐毕，净仗剑巽水，步冈请神，如世俗常仪介〕〔众下〕〔生〕怪哉怪哉！你看殿角边香风冉冉，环珮珊珊，却似一美人来也！） 

　　【双调新水令】〔旦道妆霞冠上〕半天凉露点高台，见黍离故宫犹在。（想当时呵！）无情花落去，今日里相识燕归来。难舍难排，怎勾却相思债。 

　　（圣上，今日妾身来也。〔生〕呀！夫人，看你容华色泽，无异生前。潇洒出尘，如登仙籙。是耶非耶？兀的不痛杀我也！〔生、旦各悲介〕〔旦〕妾在生遭逢圣明，自幸无过。上帝怜我，收置殿前，充为玉女。这仙阶却非小可也呵！） 

　　【雁儿落】一自那分飞桂寝中，却便冲举霞霄外。（〔生〕恁般说，你敢是蓬莱三岛，做个真仙，或在极乐西方，为个佛弟子哩！〔旦〕不是！不是！）那里有神仙白玉楼？也不是大士黄金界。（〔生〕你长逝之后，寡人日夜悲思，不知你可想也不想？） 

　　【得胜令】（〔旦〕可怜呵！）空自有柔肠日九回，怎能得华表一归来。若非是玉简通天阙，那便有鸾骖下帝阶？（〔生〕你可在此，多留几时么？）〔旦〕堪哀，刻限也难耽待。悲哉！这相逢似梦觉回，这相逢似梦觉回。 

　　（〔生〕夫人，你且近前来，与朕慢慢说话者。〔旦悲介〕可怜呵！幽明路隔，人鬼殊形。陛下真天子威灵。妾身纵要上前，如何近得？） 

　　【沽美酒】觑罘罳，七尺材；觑罘罳，七尺材，却便似寻方丈隔蓬莱。花底鸳鸯浪打开，对面也难相会。〔生、旦悲介〕〔旦〕只落得迸珠，万行洒；迸鲛珠，万行洒！ 

　　（〔生〕夫人，你不知寡人近日之事。陈皇后冷落长门；卫子夫不复再幸。尹婕妤、邢至娥，恩宠日疏。只我这一点心肠，那一日一时，不思量你哩！〔又各悲介〕〔旦〕我那圣上呵！） 

　　【川拨棹】只因是爱缘深，难摆划；爱缘深，难摆划，分明是下场头冤家债。到不如寂寞钿钗，冷落花阶，雾锁云埋，团扇悲哀。那时虽死了，免得个多愁多害，怎似今日哩悲念呵！向西风青鬓改。 
