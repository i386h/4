<!-- { "loadSidebar": true } -->
　　（既死之后，将我棺木寄厝寺中。奈因父亲去任，路远官贫，不得带回。撇在回廊之下，雨打风吹，好惨人也！） 

　　【五供养】〔旦〕败垣废井，几度春光。宿草新青，已无羹饭主，谁与扫清明？（前日蒙君葬我后园樱桃树下，此恩此德，九地难忘！）君恩九鼎，今日是盖棺方定。香魂应有托，白骨可重生。不向东风，自嗟薄命。 

　　（妾有一言，君须牢记！） 

　　【玉交枝】〔旦〕文场驰骋，论才华云梯可登。怕荆山三刖空悲哽，把机关说与君听。（郎君此去科场，《易义》一篇，须用三个古字，当魁金榜。此乃天机，不可漏泄！）须知夜壑有世情，管教造化无权柄。当努力看花此行，早归来锦堂欢庆。 

　　（天色渐明，不好久留。奴家就此拜辞。） 

　　【川拨棹】〔旦〕东方影，鸟惊飞栖不定。话匆匆苦隔幽明，话匆匆苦隔幽明，道无情却是有情。再叮咛，且暂停，怕邯郸一梦醒。〔下〕 

　　（〔生醒介〕好奇怪！方才梦中见一个女子，年方十五六岁，与前夜灯下所见，一般容貌。他说：妾乃本府张刺史之女玉华。蒙君葬骨之恩，特来相报。此去科场《易义》一篇，须用三个古字，当魁金榜。临去之时，再三嘱付：此乃天机，不可漏泄！正是：宁可信其有，不可信其无。试期将近，不免教抱琴打点行李，赴京便了。） 

　　【尾声】〔生〕明日里把雕鞍整。这回金榜倘题名，早办取心香答他缱绻情。〔下〕 

　　△第四折 

　　【瑞云浓】〔小生上〕青春能几？老大看看来矣！对镜羞将二毛理。命途坎坷，叹拾宝深山，做一场空喜。怎免得英雄短气！ 

　　（天上碧桃和露种，日边红杏倚云栽。芙蓉生在秋江上，不向东风怨未开。小生魏闻道，蒙汪年伯厚恩，以《易义》一篇为则，内用三个古字，当取我卷子为第一。岂料天不从人，一病几死，不得入场，白白丢了一个状元！人生穷达，信乎有命。只是辜负了他一片高情，如何是好？今日病体稍可，不免去拜谢他一番，有何不可？） 

　　【传言玉女】〔外〕紫阁葳蕤，长日无人深闭，且休言公门桃李。着意栽花，倒添得一番憔悴。冬烘头脑，从今嘲起。 

　　（金殿当头紫阁重，仙人掌上玉芙蓉。太平天子朝元日，五色云车驾六龙。新科状元欧阳彬，久称名士。今为榜首，可谓得人。但《易义》一篇，内用三个古字。我想起来，这个关节，惟与故人之子魏闻道，在多罗寺中一说，此外并无一人知觉。及至拆卷，又是欧阳彬名氏。后来又检废卷，并无其二。想是此子不曾入场，反把关节卖与别人了！待他来时，须问他详细。〔杂报相见介〕〔小生白〕小生命蹇，有负大人厚恩。嗣图御结，以报崇渊。〔外恼介〕老夫与尊翁有生死之交，见汝沦落，故以关节相告。漏泄他人，是何道理？〔小生〕老年伯息怒！容小侄跪禀。） 

　　【啄木儿】〔小生〕官星暗，仕路迷，恨杀天天不做美。那时节一病将危，总千金妙药难医。似蛟龙失水深潭里，冥鸿铩羽浮云际。到如今呵！做了老马长途空自悲！ 

　　（〔外〕贤侄既是有病，不得入场。这也罢了。为何新科状元《易义》一篇，其中也有三个古字？那时老夫只道是你的卷子，径取为第一。及至拆卷之时，又是欧阳彬名氏。此事却从何来？） 

　　【前腔】〔外〕机先露，事可疑，执手临岐我共你。怕前头鹦鹉传言，恐隔墙有耳声低晚。天古寺空门闭，飞花送酒无人地。惟许清风明月知。 

　　（〔杂报介〕新科欧阳状元，参谒老爷！〔外〕贤侄，且请到屏后一避。老夫还有话说。〔小生应下介〕） 

　　【传言玉女】〔生冠带上〕宫锦裁衣，倩得天孙亲制，曲江池归来沉醉。仙仗云韶，都一样马头如沸。何人不羡，少年登第。 

　　（〔相见介〕〔生〕老师请坐。门生有一拜！） 

　　【狮子序】〔生〕逢掖士，一介微，感君家，拔我污泥。看无言桃李下自成蹊。若论我雕虫小技，止不过匀粉面、画蛾眉，倚市门效颦趋世。谁承望三条烛尽，误点朱衣。 

　　（〔外〕状元赋可声金，姿堪比玉。方贺圣明之有士，更喜荐取之得人。〔生〕门生三载倦游，方苦马卿落魄；一官登第，敢忘狗监揄扬。） 

　　【太平令】〔生〕貂裘敝，不得衣锦归。笑我飘泊天涯无所倚，浮踪做了风中絮。那其间度日真如岁。〔外〕那时栖身何处？〔生〕琴书一榻傍禅栖，朝暮守盐齑。 

　　（门生向因下第羞归，寄寓扬州多罗寺，已经三载。今得入试，幸赖老师提拔，侥幸一第，实徼灵宠，深愧疏庸。〔外〕状元希世之才，过人之学，允宜得骏于燕台，何待顾群于冀野。但《易义》一篇，内用三个古字。其间必有所闻，幸明以教我。〔生〕那时在多罗寺中读书呵！） 

　　【赏宫花】〔生〕松间掩扉，早呼灯日已西。红妆何处至？掩袂苦悲啼。忽地下阶人不见，空留明月照庭帏！ 

　　（〔外〕依你说来，那时见了鬼了！〔生〕扬州张刺史之女玉华，年方二八，尚未适人。） 

　　【降黄龙】〔生〕须知生长深闺，病染膏肓便成不起。（后来张刺史去任之后，）把他尸棺抛弃，路迢遥无计携归。招提，相看惨凄。可怜他异乡怨鬼，（门生葬他寺后小园樱桃树下，）做得个脱骖留葬，把一灵安慰。 

　　（既葬之后呵！） 

　　【三春柳】〔生〕佳人含笑黄泉里，霎时间有梦徘徊。（他说《易义》一篇，须用三个古字，必当大魁天下。）此去功名信可期，哑谜儿须自知。（今日忝登一第，果应其梦。）登高第，也曾是昔年辛苦地，今日里何容易！恰便似鼓瑟湘灵，赋成钱起。 

　　（〔外〕奇哉！有这样事。当初老夫闻命赴京，到多罗寺中，曾与故人之子魏闻道，密语此一段关节。后因临场暴病，不能入试。状元卷中，也有三个古字。老夫心甚惊疑，岂知以阴德致之。叫左右！后堂快请魏相公。〔小生上介〕雪隐鹭丝飞始见，柳藏鹦鹉语方知。〔相见介〕方才状元所说，小侄已在屏后，尽知详细。这是古今罕闻奇事！） 

　　【三段子】〔外〕官居清秘，守冰霜天知地知。死生交义，吐衷肠子知我知。一个滕王风送才堪比，一个雷轰荐福时不利。塞马塞翁，一忧一喜。 

　　（〔小生〕英雄失路，已无用世之思；泉石盟心，顿起游仙之念。拜别尊前，便当长往。〔外〕你三年在阜，还听再鸣；千里追风，何妨一蹶？当修旧业，莫负初心。适间冒犯，切勿挂怀！〔小生拜介〕） 

　　【滴溜子】〔小生〕从今去，从今去，小山丛桂。收拾起，收拾起，英雄双泪。知是荣名敝屣，百年瞬息间，滔滔逝水。回首烟霞，与世相违。〔下〕 

　　（〔外〕魏生落第羞归，便欲离家访道，一时悔悟，就此飘然去了。〔生〕达人乐在退休，杰士急于进取，廊庙江湖，人各有志。） 

　　【尾声】〔合〕浮生枉使千般计，穷与达皆由命里。试看樱桃小传奇。 

　　引商刻羽未须夸，填得新词是当家。 

　　名在江湖人不识，数声乃雪中槎。

　
●有情痴　　（明）徐阳辉 撰 

　　（古郧玄辉徐阳辉 编　西湖林宗沈泰 评　钱江无强张亦临、三陈云瑞 阅） 

