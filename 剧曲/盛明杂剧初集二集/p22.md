<!-- { "loadSidebar": true } -->
　　（〔净〕你要像那一个才喜欢？〔生〕不瞒老师父，得像这里表妹方好。〔净〕若论容貌，却好相像。〔生〕要甚么聘财？〔净〕不消别样礼仪。他家有半扇金合儿，配得上的就嫁他。〔生〕借合一观。〔净出合介〕〔生看介背介〕呀！这半扇紫金钿合，与我京中买那半扇，却好是一个。且待我问他。〔转介〕老师父，他家要配这合儿，必有缘故。便请说知。〔净〕） 

　　【大迓鼓】他先年家住燕，曾和中表约定姻联，各将钿合分一扇，如今难得再团圆。若得圆成，便是宿缘。 

　　（〔生背介〕我只说这半扇合儿，原是聘财就是了。〔转介〕） 

　　【前腔】盟言曾在前，〔向桌上取合介〕箧中钿合，宝色依然。〔净凑合介〕果然是一个！〔生〕凤双鸾匹缘非浅，雌雄今已合龙泉。若见佳人，喜有万千！ 

　　（〔净〕倒来哄我！就是你表妹桂娘子，难道不曾相见？〔生背介〕原来就是他！天从人愿，乐不可言。〔转介〕请问几时成亲？〔净〕你两个孤男寡女，等甚么日子！就是今晚中秋佳节罢。〔生笑介〕更妙更妙！） 

　　温峤曾输玉镜台，圆成钿合更奇哉！ 

　　百年夫妇今宵合，一段姻缘天上来。 

　　（〔净先下〕〔生〕权忠，快到当铺里赁一套儒衣拜堂。〔内应介〕晓得了。〔生〕怎么有这等奇事？乐哉乐哉！） 

　　△第七折 

　　【传言玉女】〔老旦丑上〕徙倚阶除，还怕有缘难遇，问良媒何缘间阻。〔净〕佳姻说就，转堂上回言慈母。〔见介〕〔老旦〕老师父，亲事成否若何？〔净出合介〕只看凑成钿合，好姻重续。 

　　（〔老旦喜介〕好姻重续，使老娘不胜之喜！还在几时毕姻？〔净〕喜遇中秋佳节，就在今晚了。〔老旦〕糕儿，快请姐姐梳妆。外边整酒席伺候！〔丑喜唱哩连介下〕〔生巾服上〕） 

　　【西地锦】假侄今成真婿，翰林且改寒儒。这场姻契从天付，何胜暗里欢愉。 

　　（〔见老旦揖介〕尊姑拜揖！〔净笑介〕钿合从来问有无，休将丈母认尊姑！人间多少成婚配，笑我尼姑到底孤。〔老旦笑介〕老师父出口成章。就烦你做个宾相。〔净〕当得！宾相从来男子做，今朝权当是尼姑。不是尼姑多揽事，只因净、丑没工夫。请新人上堂！〔老旦〕休道本相。〔丑扮糕儿，贴旦扮梅香，扶旦上〕） 

　　【前腔】绣阁妆成催赴，华堂香霭金炉。佳姻曾注鸳鸯簿，神仙喜会蓬壶。 

　　〔净照常唱礼，交拜介〕〔丑贴酌酒，生、旦送介〕〔生〕 

　　【画眉序】银烛灿芙蕖，瑞鸭微喷麝烟浮。喜红丝初绾，宝合曾输。〔净合〕何郎俊才调凌云，谢女艳容华濯露。〔合〕月轮正值团圆暮，雅称锦堂欢聚。〔旦〕 

　　【前腔】妆罢柳眉舒，结束新裁翠罗襦。效双飞文翼，连理芳株。〔老旦合〕惭弱女名擅金闺，愿快婿身登玉署。〔合前〕 

　　（〔外扮钦差，官捧诏，众引上〕一封丹凤诏，飞下九重天。圣旨下！〔老旦、旦、净、丑、贴俱下〕〔末扮权忠，替生换冠带接诏介〕〔外读诏介〕圣旨已到！跪听宣读。奉天承运，皇帝诏曰：辉煌盛治，端有赖于词林；经济弘才，不宜置之散地。翰林学士权次卿，请告已久，众论皆推。兹特遣中书省舍人，召尔还朝复任，仍将不次擢用。诏书到日，即便起行。钦哉。谢恩！〔生叩头谢恩介〕天使大人，请到馆驿驻马。下官明日洗尘。〔外〕王程紧急，不劳了。君召不俟驾！〔生〕指日便登程。〔外别下〕〔老旦、旦、净、丑、贴复上〕〔老旦〕不知贤婿姓权，却是朝廷贵臣，为何假称舍侄，光降寒门？其中事体，就请说知。〔生揖介〕岳母恕罪了！） 

　　【滴溜子】禅林里，禅林里，夜来款步。佳人的，佳人的，暗中厮觑。因此托名亲故。三生幸有缘，欣成眷属，〔老旦〕毕竟钿合何来？〔生〕偶尔都门得此韫椟。 

　　（〔老旦〕原来如此。〔净笑介〕老孺人，姻缘分定，管甚么是真是假，姓权姓向。招得这样风流俊雅翰林学士做女婿，须不辱没了你的女儿。〔老旦〕老师父说得有理！〔众唱〕） 

　　【鲍老催】画堂锦簇，笙箫沸涌吹艳曲。神仙队里香馥郁。居玉京，佩银鱼，栖金屋。风流富贵天生福。郎才女貌非尘俗，且自把冰弦续。 

　　【双声子】香飘粟，香飘粟，看桂影婆娑绿。月满屋，月满屋，渐转上栏杆曲。欢笑足，欢笑足。更相祝，更相祝。愿齐眉厮守，百岁和睦。 

　　【尾声】文君司马传芳躅，千古风流还再续。谩比淫风污简牍。 

　　瑶天万里月初圆，此夜文箫驾彩鸾。 

　　不向长安买钿合，天涯骨肉浪悲欢。



风月牡丹仙　　（明）朱有燉 撰 

　　（周藩宪王 编　西湖林宗沈泰、野君徐 评阅） 

　　正名海宇清宁庆嘉会， 

　　洛阳风月牡丹仙。 

　　△第一折 

　　（〔付末引溜儿上〕锦绣胸襟学业高，虹霓志气吐英豪。金銮答策才如水，黄榜题名换绿袍。小生覆姓欧阳，名修，西江人也。学得文章满腹，今往东京应举。前至洛阳，天色晚了。来到月坡堤张家园，就此园中借了一亭，名是小红亭，安歇于此。正遇着三月春天，满园牡丹，开若云锦。且在月明之下，闹花深处，闲吹洞箫一曲，以适客中之情况也。〔吹箫介〕〔二旦扮花仙上〕妾乃牡丹仙子。昨日赴罢群仙之会恰回，正遇三月春光，牡丹花放。千红万紫，来呈国色、散天香。端的好韶光也呵！） 

　　【仙吕点绛唇】谷雨初晴，暖风才定。韶光盛，枝上流莺，唤起游春兴。 

　　【混江龙】小园芳径，日迟迟三月过清明。托赖着天公雨露，后土生成。聚万斛好香来馥郁，逞百般娇态斗娉婷，感东皇造化有余工，荷主人栽种多临幸。因此上芳心得遂，艳质成形。 

　　（〔贴旦〕姐姐，俺这牡丹名品，百花之魁。自古及今，谁不珍重。〔旦〕正是也！这牡丹花自来贵重，比别的花木不同。） 

　　【油葫芦】便是俺脉脉无言亦有情，怎当这百媚生，看了这颤巍巍金粉缀芳英，想当时姚黄魏紫驰名姓。鞓红玉板相辉映，沉香亭并座观，花萼楼联辔行。奚落的太真妃捧砚呈新令，翻曲调寄〔清平〕。 

　　（〔贴旦〕这是古人珍重牡丹处，不知今日如何？〔旦〕今日牡丹，正在中原繁盛之时。） 

　　【天下乐】今日个占断春光在洛城，轻盈、各自将娇态逞。（〔贴旦〕姐姐，俺与你转过这曲栏杆寻芳径咱！）〔旦〕俺向这小红亭左侧蹑足行，〔付末吹箫介〕〔旦〕是谁将玉管吹，我这里潜身在花下听。不由人可丕丕心内惊。 

　　（〔贴旦〕俺向前问那吹箫的秀士，来此何干？〔向前问科〕〔付末惊起云〕小生西江人也。前往东京应举，来到洛阳。天色昏晚，寄宿于此。敢问二位娘子，更深夜静，何故擅出闺门？〔旦〕妾乃住家于此。先生何故以言相责。〔付末〕娘子莫是东邻幼女，北舍娇姝，春情荡漾，游戏于兹？〔旦〕这秀才说的话，好是无理也！） 

　　【醉中天】我怎肯香惹蜂蝶兴，色妒燕莺情，我自是国色天香旧有名，怎与那闲花草相同并！（〔付末〕娘子莫是花蹊柳陌，月约星期，行云未远，留恋于斯？〔旦〕我也不似）蔷薇刺藤看成的薄幸，等闲觅约寻盟。 

　　（〔净上〕自家是孛孛下野花，墙脚蒿阴中长大。牡丹仙和秀才说话，我也去和溜儿哈。〔做抱溜儿科〕〔溜儿叫介〕有鬼有鬼！〔旦〕被这野草闲花，泄漏春光，为之奈何！〔付末向前扯住旦跪问介〕娘子果是何人？莫非园中精爽耶！何故夤夜至此？〔旦〕我避不得了！实对你说。） 

　　【后庭花】俺本是牡丹仙，显圣灵，列仙班，有姓名。休猜做岁久的花妖怪，多年的土木精。（〔付末〕既知上仙之名，小生亦有宿缘仙契。今夜得遇，愿请至小亭中，以遂于飞之愿。〔付末做扯旦调戏科〕〔旦拒科〕）〔旦〕你说的好不惺惺！怎不知仙凡难并。俺虽将娇艳呈，怎肯惹芳春狂荡情，污芳名余滥声，便休将佳会等。 

　　（〔净〕牡丹仙姐姐！你不肯和那秀才成亲，俺这野草闲花尚留春色。〔净扯溜儿先下〕） 

　　【青哥儿】看了那粗枝叶随风随风不定，闲花草多少无名，他子待颠倒苍苔落绛英。（〔贴旦〕俺天仙不似他这无名花草！）〔旦〕俺紫府黄庭、玉简丹盟、三岛蓬瀛、洞府仙灵，常向那十二瑶台谒帝京，（秀才呵！）再休把风月话相徯幸。 

　　（〔付末〕仙女，既是如此！小生再不敢希望佳期。但于明日，在此名园，请邀东道，宴赏芳春。以尽小生之情也。〔旦〕先生不弃妾等，愿饮乐于此园中，于情足矣！） 

　　【赚尾】我这里忙转绿阴中，悄悄穿芳径，嘱付你先生自省。你见这嫩紫娇红倚翠屏，笑颜开满路花生。到天明聚友邀朋，闲向花前倒玉瓶。一任你流霞满倾，更将那笙歌拥定，直吃到上花梢月照小红亭。 

　　△第二折 

　　（〔外扮园主上〕自家姓，张名仲义。因家中有两贯钱钞，人唤我做张员外，在这洛阳城月坡堤居住。家中有个花园，园中有一小亭，名是小红亭。亭前栽牡丹千百余本。昨日有一秀才，远来投宿，借此小红亭安下。今日天明了，子索探望那秀才一遭去也。〔下〕〔付末上〕昨夜好奇怪也！见了那花仙之后，小生神魂飘荡，情思难禁。许了花仙，今日邀宾会友，同赏牡丹。这早晚不见园中东道来呵！〔外上，做与付末相见科〕〔付末〕昨蒙员外馆此园中，正遇牡丹开放。愿邀几个朋友，今日同赏此花，不亦美乎。〔外〕此事，老夫即当管领。便请城中高年大德二老，同赴此会。〔做叫溜儿介〕去请司马君实、邵尧夫二位老先生来！〔二生上〕小生乃张弘、张广兄弟二人。今日知得父亲请客赏牡丹，来此拜见。〔做拜外又拜付末科〕〔付末〕此二公子甚是聪俊！果然是“秋水为神玉为骨”。〔外〕小犬即当陪侍诸公游玩。〔二生〕请先生园中游玩咱，是好园林春景也呵！） 

　　【南吕一枝花】象牙床孔雀屏，琥珀枕鲛肖帐。翡翠帘氍毹毯，鸂鶒鼎鹧鸪香。春满华堂，花重锦千枝放，柳摇金万缕长。暖融融丽日暄妍，香馥馥和风荡漾。 

