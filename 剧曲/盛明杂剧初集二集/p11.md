<!-- { "loadSidebar": true } -->
　　（〔末上〕褒衣博带满尘埃，独上都堂纳卷回。蓬巷几时闻好信，棘闱何日免重来！三条烛尽钟初动，九转丹成鼎未开。残月渐低人扰扰，不知谁是谪仙才？老夫京师住了三年，颇有些静养功夫。今岁丙戌科，就便会试，三场已毕也。说不得七篇文章精妙，单看八个字扶持。闻知明早揭晓，今夜必定先有消息。书童！你好生听信者。〔倈上〕相公息气罢！我待睡觉哩。这十六七遭永没听见这么样信儿。〔末〕你但听着，也没折了甚么本钱。〔倈〕且莫说前后十七科会试盘费，只这三年，也费许多钱。那一文是转的利钱？不是折的本钱，都是甚的？〔末〕前年那门官，和我算官钱本利，算了个没意思。今年这禽兽，又和我算私帐的本利。这一遭又没大来头了。也罢！放你睡去罢。〔丑急叫门科〕〔末〕报信的人来了！书童，快开门去！〔倈鼾睡不应。丑又打门，末又叫科〕〔倈半醒介〕不要开门！他是索酒钱的。〔末〕不是！〔倈〕是要水钱的？〔末〕不是！〔倈〕任他要甚么钱的，我只是不开门。此时正没半个低钱哩！〔丑打门开入报云〕老爷恭喜高中了！〔倈〕好灵梦！我方才睡着，梦见俺爷高中，自己先报了。那里希罕你来报喜？正无一个喜钱哩！今后得了官儿，却有本有利了。等讨了利钱来，多多赏些罢。〔丑〕无钱，赏一纸执照去罢！还要报别处去。〔末〕老夫这件事方才销缴。不知我几个朋友如何？〔丑〕山东中了许多人，不记得。只记的刘概贾同二名。〔末〕孟节希德，都中了也！可喜可喜！正是：报道是龙人不信，果然夺得锦标来！〔下〕〔副末、正生、小生上〕殿上衮衣明日月，砚中旗影动龙蛇。纵横礼乐三千字，独对丹墀日未斜。小生刘概、贾同、王从善是也。幸与梁老先生同登会试，前日已廷试了。今日五鼓，朝房中听候传胪。已报梁先生擢首吾榜，大魁天下，果然不负此老平生大志！那壁来的敢怕是也。〔正末上〕天福三年来应举，雍熙二载始成名。饶他白发巾中满，且喜青云足下生。观榜更无朋辈在，到家惟有子孙迎。也知年少登科好，争奈龙头属老成。老夫虚度八十二岁，奔走五十余年，今日方才了得功名二字。传闻叨居首列，且未可信。须待唱名之后，方见端的。且喜忘年之友刘贾二人，同登此榜，老怀又更庆幸也呵！〔副末、正生、小生相见科同云〕恭喜恭喜！〔正末〕彼此彼此！同志之友，今为同年。何乐如之！〔小生〕老先生认识小弟么？〔末〕怎不认得！看你面貌也老辣了。庚辰到今，便是六七年矣。当时出于戏言，今日果然作同年也。何幸何幸！〔副末〕长安门开了，进去伺候唱名者。〔下〕〔外扮吕丞相上〕握发招贤集凤池，铜龙犹自漏声迟。这回梦见周公处，不是当年渴睡时。下官，吕蒙正是也。备位当朝宰辅之职。今早圣上亲御正殿，传胪唱名。下官忝居首相，先来伺候。侍班读卷，称贺致辞。这时分天色尚早。俺且在这金门下待漏者。〔正末、副末、正生、小生净上〕〔点朝鼓鸣鞭了〕〔鸿胪寺官唱〕第一甲第一名梁颢！〔正末出班跪〕第一甲第二名刘概！〔副末跪〕第一甲第三名贾同！〔正生跪〕第二甲第一名王从善！〔小生跪〕第三甲第一名胡旦！〔净跪〕〔鸿胪寺官赞叩头，舞蹈山呼讫〕〔赞〕礼毕。传奉圣旨：着开封府官，备伞盖头搭，送状元归第！〔正末〕） 

　　【南吕一枝花】龙头属老成，虎榜标名字。衣冠唐制度，车马汉威仪。拜舞丹墀，瞻晓日天颜霁，簇春云御仗齐。昨日个玉楼前策士无双，今日个金殿上传胪第一。 

　　【梁州】我只见那壁厢铺张了法驾，这壁厢摆列了朝仪。只听的钧天乐奏香风细。明良聚会，文武班齐。状元及第，宸翰亲题。插宫花乌帽檐低，饮玉酒满奉金杯，赐袍笏可体春衣。从今后一步步不离了班豹尾，一时时不离了凤阙龙墀。这的是文齐福齐。三檐伞罩王门内，借头搭显荣贵。两朵银瓜壮等威，归去如飞。 

　　【尾声】谁不羡天街走马黄金辔，上苑看花碧草堤，雁塔题名玉碑记。占琼林首席，受皇恩一世，稳步了云路鹏程九万里。〔下〕 

　　（〔黄门官上〕〔正末捧表，同副末、正生、小生、净上，跪开读云〕雍熙二年三月二十日，臣梁颢等伏蒙圣恩赐臣等状元及第进士出身有差。谨上表称谢者！伏以黄屋临轩，肆颁清问。丹墀唱第，首擢殊科。浩乎恩典之自天，凛然报称之无地。色随喜变，宠与愧并。臣颢诚惶诚恐，稽首顿首。伏念臣卷曲散材，苦窳贱质。少尝艰阻，但为裘氏之吟；晚更耋衰，岂免轮人之议，逐癸庚于饥渴，混甲子于泥涂。妄意拣金，漫来市璞。青天万里，堪嗟蜀道之难；白雪一声，谁和郢中之曲。笙竽异好，水石难投。曝腮屡殿于龙门，鼓翼浪随于鹗荐。曾谓氵典氵忍之迹，尚有飞鸣之期。兹盖伏遇皇帝陛下，文明启运，寿考作人。明诏宾兴，岂漫修夫故事，昕庭亲策，冀有得于真才。大开公正之门，广闻直切之论。云龙风虎，不约而从；秋蜩夏蝉，亦知所感。真千载太平之运，起四海状元之心。遂使衰微，获伸沉抑。桃花浪暖，化龙高跃于三层；杨叶技精，中鹄兼收于百步。策方尘于乙夜，名已玷于甲科。踞足鳌头，依光凤表。陛严法驾，仰瞻卤簿之具陈；声彻清班，俯听鸿胪之传唱。枫宸赐第，既冒优恩；藻宴均慈，载叨盛礼。习闻弦诵，讵聆雅乐之音；久困齑盐，乌睹大官之膳。在公载燕，继事琼林；剪彩为花，降来金阙。盖自廊庙而下，睹以为荣。自有科目以来，谓斯独盛！但念臣壮心虽在，来日无多。白首穷经，少伏生之八岁；青云得路，多太公之二年。敢不益励丹心，愈坚素履？寒松不改于晚节，老马或辨于长途。伏愿德乃日新，由是与天地合德；人惟求旧，无忘乎老成人。铄是翁，使得毕余生而报国；倔强此老，悯其秉直道而输忠。臣无任屏营激切之至！谨奉表称谢以闻。） 

　　生长梁唐晋汉周，晚成宋代老龙头。 

　　奔驰客路三千里，鏖战文场五十秋。 

　　事业巍巍掀宇宙，子孙世世绍箕裘。 

　　当时若更登科早，那得芳名万古留？

●赤壁游　　（明）许潮 撰 

　　（楚黄时泉许潮 编　新安长吉黄嘉惠 评　西湖端木汪楷、杓司牛斗星 阅） 

　　（〔副末上〕云母屏开风阁午，水晶帘控雪堂朝。兔寒枫落秋江冷，欲与蛟龙伴寂寥。小人是苏衙里左右。俺相公今夕约黄山谷、佛印禅师，泛舟往赤壁游赏。小人只得先去打扫官船，整备什物则个。〔生上〕） 

　　【菊花新引】江湖廊庙总关情，此夜蟾光处处明。载酒泛深清，潇洒一番情兴。 

　　（下官苏轼，字子瞻，别号东坡，眉州人也。前居内翰，因诗遭谤，贬黄州团练副使。近有黄山谷，远来探望。今当七月十五，欲操一舟，携取酒肴，去请他与佛印禅师往赤壁一游，未审完备否。左右何在？〔副〕云净暮山紫，风清秋月明。东方将吐月，行乐不须灯。禀相公，俱齐备了。〔末黄山谷上〕） 

　　【前腔】秋空鹏翮倦骞腾，赢得闲身伴野僧。〔净佛印上〕秋水正澄清，雅称我明心见性。 

　　（〔相见科〕〔生〕左右！唤梢子摆船过来，同此登往。放舟径到赤壁山下。〔上舟科〕〔生〕） 

　　【画眉序】柔橹荡沧浪，缥渺孤鸿去影茫。喜的是山高月小，水渌蘋香。怀故国银汉何方，望美人碧霄之上。〔合〕一航操向中流放，恍疑是羽化飞扬。 

　　【前腔】〔末〕青嶂吐蟾光，云汉澄江一练长。那更凄凄荻韵，脉脉蘅香。对皓彩人在冰壶，溯流光船行天上。〔合前〕 

　　【前腔】〔净〕缓棹过横塘，泛泛从游云水乡。那更芦洲惊鹭，莎岸鸣佗。（大人辈是凤凰，）相翱翔千仞之冈，小僧是鹪鹩，托栖止一枝之上。〔合前〕 

　　（〔生〕今夜之游，儒释俱有，也缺一羽衣。〔外渔父上〕西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。老翁非别，乃唐人张志和玄真子的后身。朝为黄鹤，夜托渔翁。今苏黄佛印，泛月游赤壁之下。他三人殊有仙风道骨，未免托个渔人献鱼，与他清话一番。正是：三生石上旧精灵，梦里声音镜里形。今夜仙风吹魄醒，还从词客话沧溟。〔扣舷歌介〕“秋风清兮秋月明，秋月明兮秋江平，秋江平兮秋航横，秋航横兮秋箫鸣。美人咫尺兮不获见，箫声呜咽兮含情含情”。〔生〕为此歌者，非常人。左右，你可唤他。问是甚么人。〔末唤科〕〔外〕我是卖鱼人。〔末生净〕正好！正好！唤他近船，买活鱼作汤。〔唤外近船，末问科〕你可有鱼卖？〔外〕有。〔副〕与你钱买。〔外〕我的鱼不卖。请你老爷出来，我便卖与他。〔副回话科〕〔生〕既用着他的，我每自与他买也不妨。〔生末净出见科〕〔外〕小人于薄暮，举网获鱼。巨口细鳞，状若松江之鲈。欲鬻诸市。归而谋诸妇。妇曰不可！我有斗酒，藏之久矣！以待子不时之需。今夕月白风清，必有贤人，来游赤壁之下。可并鱼与酒献之，求闻一夕之谈。却不道：共君一夜话，胜读十年书。〔生〕闻子之言，非专事网罟者。莫非姜子牙、张子同之流乎？〔末净〕有妇之贤若此，其夫可知。且相拉入舟，同赏今夕。〔外〕列位高贤，既不择鄙贱。这渔夫蓑笠，不堪入座。适从山阴道士，借得黄冠羽衣在小舟，敢易了来。〔生末净鼓掌笑科〕适间说少一个道士，凑成三教。今子果如所愿。奇遇奇遇！〔外易服科〕） 

　　【前腔】寒渚宿鸥翔，俯仰乾坤若空囊。顿觉禅心虚净，道骨清狂。悟金丹斑虎胎中，探明珠骊龙脑上。〔合前〕 

