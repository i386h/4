<!-- { "loadSidebar": true } -->
　　（〔生〕前面翠竹交加，绿阴缭绕，蓬扉茅屋，想是子美草堂。且少憩茂林，着人先去通报。〔末杜子美上〕日出篱东水，云生舍北泥。竹高鸣翡翠，沙暖舞鹍鸡。吾乃杜甫是也。因安禄山犯长安，携妻子避乱，依严节度使，筑室蜀江之上。今是五月天气，只见清江一曲抱村流，长夏江村事事幽。自去自来梁上燕，相亲相近水中鸥。那更翠？涓涓净，红蕖冉冉香。故人书信绝，稚子色凄凉。青琐朝班芳梦寐，蓬莱宫阙起悲伤。何时雉尾开宫扇，缓步鸣珂鹓鹭行。〔副见，投生剌帖，言生见在茂林下科〕〔杜作忙唤童科〕小童！可快开蓬门、扫花径，筐内拣新果，墙头过浊醪。仓忙拭几榻，颠倒着衣裳。远远望见严使君来了。〔末出迎严见科〕元戎小队出郊，〔生〕问柳寻花到野亭。〔末〕川合东西瞻使节，〔生〕地分南北任絺萍。〔末〕扁舟不独如张翰，〔生〕皂帽还兼似管宁。〔末〕寂寞江天云雾里，〔生〕何人知有少微星？一向疏慵，未领清诲，诚负楚元之怠，愿宽穆生之诛。真所谓故人相见未从容也！〔末〕幽居地僻经过少，老病人扶再拜难。岂有文章惊海内，漫劳车马驻江干。大人下顾，蓬荜生辉！兼馈盛馔，何以克当？） 

　　【驻云飞】花簇金鞍，竹底行厨洗玉盘，贵客堂中款，观者墙头满。茶，粗粝腐儒餐，何罄交欢。五月江深，草阁今回暖。多感将军礼度宽。 

　　【前腔】〔生〕万里鹏抟，长夏江村暂考槃。且共芳樽玩，莫为浮名绊。（茶，）龙向此中蟠，且慢弹冠。和你玩弄渔舟，白日移须拚。莫待悲秋强自宽！ 

　　（〔旦、贴扮二妓，外扮差人上〕青歌皓齿拥楼船，横笛短箫吹远天。薰风自信牙樯动，晴日还看锦缆牵。禀上！梓州刺史具歌妓采莲船来，供奉游赏。〔生〕最好！听候侑酒。〔丑扮水夫上〕禀上！有郑驸马，闻老爷在江上玩赏，令龙舟来供奉。〔生〕当景，当景！江中听候。〔副扮家丁捧盘盒上〕今有何将军，闻老爷在此，送角黍一盘、蒲酒一樽、艾虎数事。〔生〕适意，适意！便斟来着。莲舟往来陂池采莲。龙舟往来江上夺锦。我们在草堂中看。） 

　　【北黄钟醉花阴】远市云林十余里，结屋近百花潭水。疏雨过，景风微，画舫频移，来往向红蕖里。浥香露，湿人衣，小扇轻罗凉似洗。 

　　【喜迁莺】〔末〕嫩凉生细，串红蕖偃仰高低。相知，驻旌节茅茨水湄，掀豁襟怀更向谁？芰荷杯，菡萏汁，红袖人擎觞走斝，青衣童阄韵分题。 

　　【出队子】〔生〕端阳风味，彩绒缠，艾虎奇。我是个子猷乘兴到剡溪，你似个远老忘情过虎溪。咱两个庄惠濠梁堪与比，么江山佳丽。听龙舟兢鼓催，船头雪浪玉花飞，岸上云山锦帐移，沙畔白凫银片起。 

　　【刮地风】〔末〕一派笙歌冰鉴里，荡玻璃山影参差。慨锦江水绿峨嵋，风景如斯。举目有江河之异，自觉得地非人是。望金牛，瞻白鹤，几番挥泪。杜鹃魂，血漫啼，望难归鸟道？岖。且衔杯共拚今朝醉，故国平居罢所思。 

　　【四门子】〔生〕看龙舟掇锦竞齐力，激惊湍烟雨霏霏。瓜剖琼脂，藉断银丝暮山紫，夕阳返照生辉。风正吹衣，雨又催诗，一霎儿江天更美。 

　　【古水仙子】〔末〕来来来！日正曦。去去去！远岫暝。苍烟生水湄。！仆马争先。闪闪闪！旌旗联队。呀呀呀！草庐中无甚的。喜喜喜！罄交欢竟日忘归。休休休！莫嗔嫌野外无供给。希希希！看药栏乘兴还重至。期期期！相赏莫相违。 

　　【尾声】幽居久乏轮蹄迹，使君来大有消息。常言道世上知心能有几。 

　　（〔生〕今日真所谓：乘兴杳然忘出处，对君疑是泛虚舟。此兴不小。可将莲舟斗艇，各联一首。〔相让科〕〔生〕请题莲舟。〔末〕柔橹荡沦漪，〔生〕圆沙宿鹭飞。〔末〕水云晴冉冉，〔生〕花雾冷霏霏。〔末〕绿润濡歌扇，〔生〕红光衬舞衣。〔末〕遥闻惊笑语，〔生〕折得并头归。请题斗艇！〔生〕〔末相让科〕〔末〕船头喷玉漱，〔生〕梢尾曳银河。〔末〕岸上山来往，〔生〕波间日荡磨。〔末〕失计沙痕在，〔生〕贪看日影那。〔末〕夹观喧夺锦，〔生〕喝采笑声多。我每联诗已毕，再移席上莲舟。先行采莲，次赏龙舟，以终今日清兴。〔生末旦、贴副同上舟科〕〔生〕） 

　　【南梁州序】沧浪烟净，涟漪风淡，越女燕姬满舰。莲湖日迥，那看绿困红酣。只见人花争媚天水相涵荡，目供吟览。一番疏雨过，正开函，好共采新枝上玉簪。〔合〕濡歌扇，照舞衫，荡湖光十里明如鉴。这清赏，许谁暂。 

　　【前腔】〔末〕堤侵锦缆，萍粘画舰，一派香传菡萏。香停翠袖，氤氲与百和相掺。只见鹭牵细荇，鱼破芳萍，触目皆奇览。好风来处也，自天南，偏称良朋一盍簪。〔合前〕〔观龙舟科〕〔生〕 

　　【前腔】舣轻航柳底遥瞻，见斗艇双双勇敢。看锦鳿夺处，万夫争喊。只见那群桡画电，众鼓鸣雷，挥汗成霖点，脱巾岸帻也。鬓毵，短发无多不耐簪！〔合前〕 

　　【前腔】〔末〕锦江隈镇日沉酣，更龙舟赛供欢览。吊湘江角黍，鱼龙争啖。只见那来如奔马，过拽长虹，玉浪银涛泛。遥天鸿影灭，赏犹贪，笑倩佳人拾堕簪。〔合前〕〔旦、贴舞唱科〕 

　　【节节高】英声迈斗南，礼贤庵，金卮玉斝菖蒲泛。香风淡，酒味甘，声歌谙。徜徉不觉西山暗，晚风潇飒红蕖蘸。莫把欢娱当等闲，若耶溪水今空湛。 

　　【前腔】青山生晚岚，水光涵，长烟万缕青如绀。江村暗，罢剧谈，收纡缆。白倒着随人瞰，来朝有约重寻探。莫把欢娱当等闲，习家池馆今空湛。 

　　【尾声】古人忧乐今须鉴，遇良辰好与共耽。留取高风播剑南。 

　　瞿塘峡口曲江头，万里烽烟入鬓愁。 

　　一樽酒尽青山暮，归骑西风五月秋。

●武陵春　　（明）许潮 撰 

　　（楚黄时泉许潮 撰　西湖孟英沈士俊 评　海阳长吉黄嘉惠、荩臣程羽文 阅） 

　　（〔正末扮桃源主人上〕问予何事栖碧山，笑而不答心自闲。桃花流水杳然去，别有天地非人间。老夫秦朝人也，不幸时逢阳九，岁值龙蛇。东夷玄德，龙去鼎湖；西方美人，鹤归华表。弃礼义而尚首功，鲁连蹈海；堕名城以杀豪杰，李耳出关。故吾与一时高蹈之士，寻山访水，避地保身。全家隐处于桃源洞天。七百年来，未有知者。今当仲春天气，袅袅晴枝弱，关关幽鸟娇。白云联岭树，绿水满溪桥。群仙□有乘时来访者，不免唤出山童，分付一番。正是：花径不曾缘客扫，柴门今始为君开。山童何在？〔丑扮山童上〕山眠不觉晓，到处闻啼鸟。夜来风雨声，花落知多少！山童在此。〔末〕山童，你在洞中，今已长大。你知我来历否？〔童〕不知道。〔末〕） 

　　【北商调集贤宾】自寻真一入桃源水，伤往事可重追。试论他任刑名渭川流赤，穷土木阿殿飞。只弄得上蔡门兔犬酸心，望夷宫马鹿攒眉。鲍鱼车风动祖龙归，四海内干戈鼎沸。恁时节望天地一网罟，睹宇宙尽疮痍。 

　　（当此时贤人君子，各自东逃西，全身远害去了。） 

　　【逍遥乐】因此上冥鸿远举，鹰隼高飞。蛇龙偃息，虎豹栖迟，怕做了宗庙文牺。（当此五百生同时被坑，又堕名城、杀豪杰，后来酿成楚汉争锋。坏了多少英雄！）见了些处堂燕雀嫚嬉嬉，栋将焚全不知几，只落得祸延林木，殃及池鱼，玉石俱灰！ 

　　【醋葫芦】恁时节我待要首阳山效采薇，烂柯洞观着棋，又只怕近崤函，临古道被人知。终南山那有个闲田地，五湖舟到有些闲是非。赤紧的把一个西陵侯，弄做个种瓜的。 

　　（〔童〕因何寻到此间？〔末〕） 

　　【前腔】躲离了三秦关，道路长。却来到五溪头，山水僻。耸层峦，联叠嶂，出云奇。（〔童〕这洞通何处？）〔末〕一壁厢通三湘，连九嶷。一壁厢盘三楚，望九溪。一壁厢跨百越，贯五岭，也不离这搭儿。 

　　【梧叶儿】每日间黄犬声云中吠，白鸥群池内戏，紫蟹嫩赤鳞肥。四时有山林味，一生无城市迹，这两日鹤书驰，报道有群仙聚会。 

　　【后庭花】你与我濯铛铛，烹紫芝。折松柴，煮白石。篘云液，充酒醴。炊胡麻，具饭食。好与我细收拾。石榻上白云扫去。启柴扉方竹支，剪藤萝当道枝。除花阴径上泥，拂渔矶石上衣。教苍鹤庭前舞，放白闲窗外啼。 

　　【青歌儿】（呀！）整备下游山，游山杖屐。排列着赏春，赏春茶食。看今岁洞里桃花胜旧时，红得来光辉，白得来希奇。好一似越王宫里醉西施，无半点胭脂气。 

　　【浪来里煞】你与我碧峰头割木蜜，翠岩中收石髓。剔蘼芜朴避使芳菲。趁而今，桃正开，春色方明媚。可急急将人鬼关，牢封闭。仙凡界，紧遮蔽。你是必休教落花风，吹入武陵溪。 

