<!-- { "loadSidebar": true } -->
     赵宣孟北一折                                                  李盘

赵宣孟以公族大夫让其异母弟赵括，词中叙述亦达。
     鲁敬姜北一折                                                  李盘
 
传敬姜之贞静，卽寸幅中，俨见闺门雍肃之象。
     首阳高节北一折                                              李盘
 
《采薇》一歌，清风千古，谱之为词，何寻常乃尔！
     王开府南一折                                                   李盘
 
王颁佐隋破陈，灰后主之骨，为父僧辨复仇。其事非人所忍观，记之何为！
     孝义记南六折                                                 谢天惠
 
记张克谐兄弟之孝。遇盗处，有似赵礼让肥。词皆俗腐口吻。
     善恶分明南七折                                               谢天惠

坐怀不乱，事足描写。乃插入盗跖而各与以报应，何支离耶。
     同心记南北五折
 
嫂奸姑事，《四异》、《双串》已极其致。此剧粗具情节，曲、白无一可取。

