<!-- { "loadSidebar": true } -->
    年华有尽情无尽，何必人生非梦中。

    〔众下〕〔生、旦上〕前约飞红到墓前相会，今日两家父母兄弟，同到坟上，我两人化作鸳鸯，出与相见。他们对面不能认识，匆匆的归去了。

    【一封书】〔旦〕仙凡隔冥幽，对双亲，空泪流。〔生〕夫妻愿已酬，向瑶台，长聚头。世上光阴如电走，争似仙家日月悠。〔合〕唱仙讴，倒玉瓯，共向碧桃花下游。〔生〕

    【前腔】棠梨花正幽，更芙蓉开暮秋。〔旦〕浮生水上沤，则我和你两恩表，无了休。夜夜月明凉似水，照见鸳鸯新冢头。〔合〕上瀛洲，赴琼楼，把尘世相思一笔勾。〔外扮东华帝君引仙从上〕浮情一点装成世，忄刃利天边情最长。凡人莫道仙乡远，情根断处即仙乡。申纯、王娇，你二人听俺分付：〔生、旦跪介〕你二人原系瑶池上金童玉女，则为一念思凡，谪罚下界。历尽人间相思之苦，始缘私合，终归正道。王娇怜才誓死，化石之节何惭；申纯践约捐生，抱柱之贞奚愧。慕色牵情，虽有乖于常法；秉志守义，亦夙重于仙家。复证前因，免沦末劫。申纯升授。玉皇案下修文侍史。王娇升授。王母台前司花仙女，兼掌世上姻缘之。举凡佳人才子，量其应否悉与如愿，勿使错配，有负生成。〔生、旦谢起，易袍服，众并行介〕

    【红绣鞋】仙家岁月长留，长留。尘情到此都休，都休。披云锦，衣霞绡，敲玉版，倒金瓯，一齐共赴三山岫，一齐共赴三山岫。〔生、旦〕

    【驮环着】向三山古岫，向三山古岫，此地遨游。叹乌兔如梭，星驰疾走。人世纷纭四骤，带絮牵泥，怎打出害情痴轮回双扣。今日里荷神天恩，共引向桃源津口。〔合〕谐仙偶，结凤俦，把玉锁金枷，一齐脱手。〔众稽首介〕

    【永团圆】愿当今圣明天子千万寿，恩和德，达重幽。太平百姓开笑口，虫和蚁，一般儿谐婚媾。鸾交凤偶，三生夙世魂不朽，石上言非谬。人圆鬼辏，一样效绸缪，办取真情种，终须有。天长地久，华表归来后，城郭依如旧。

    【尾声】死生交，鸾凤友，一点真诚永不负。则愿普天下有情人做夫妻呵，一一的皆如心所求。

    燕子楼前月色冥，鸳鸯冢上柳梢青。

    百年秋景愁常年，一枕春酲梦未醒。

    旧谱几经才士赋，新词只许美人听。

    从今看彻三生事，莫为情多发渐星。

   
