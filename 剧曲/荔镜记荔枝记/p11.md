<!-- { "loadSidebar": true } -->
（贴） 伊骂阮闲言语总不听，说伊有一点主意。 
（生） 伊有乜主意？ 
（贴） 说伊爹妈收了人聘钱。 
（生） 恁娘仔向爱共林厝做夫妻。 
（贴） 大人言语恶推辞，伊每日暗切费尽心机，一匏无许三靴的（个）道理。我劝你，我劝你早抽身，枉屈你只处共伊相缠。 
（生） 伊掞落荔枝，全怙恁娘仔卜学许当初《青梅记》，即学磨镜做奴婢。我是官荫人仔儿，捧盆扫厝望结连理。谁知障般无行止，我不谋伊亲醒，肯受障般恶气？ 
（贴） 尊兄莫得着切，好事在后来，请出，乞小妹关宅门。 
（白） 金莺出谷（全莺出谷）上乔林，独自飞来独自吟。 
 空守枕席床机冷，反侧（则）不眠泪满衾。 

第二十五出　　　陈三得病 
【挂真儿】
（生） 冥日思量上天台，得见神仙空返来。昨暮去到花园内，致惹一病有谁知。 
 为伊割吊（刈吊）成相思，一病恹恹药难医。茶饭（秫饭）也袂食一嘴（口），风流债满等值时？昨冥去到花园内，着娘仔★(???廾)返来，惹得一病上身，做★(左人右再)（佐★(左人右再)）得好？ 
【华秋儿】
 着伊割吊（刈吊）相思病损，头今又眩做★(左人右再)（佐★(左人右再)）当。梦内共伊同枕床，欢喜醒来是梦中。割（刈）得我肠肝做寸断，想我性命（世命）无久长。 
（贴上） 西风冷微微，引惹人心悲。拙晏三哥因乜都不开门，不免叫一声。 
（贴叫生白） 是谁？ 
（贴） 是小妹。 
（生） 我病，袂起未来共你开。 
（贴） 共我开，小妹共你说一句好话，你病卜好那。 
（生） 小妹，门掩上在许处，你卜入来便搡开（速开）入来。 
（贴见） 三哥因乜得病，卜做★(左人右再)得好？ 
（生） 全望小妹解围（改为）。 
（贴） 甲小妹做★(左人右再)（佐再）解围（改为）？ 
【皂罗袍】
 暗切心头万千般，致惹一病谁人顾看？ 
（贴） 小妹那是不知，卜知亦来。 
（生） 恁娘仔好无行止。 
 力我一身做障磨，辛苦谁人得知我？ 
（贴） 阮哑妈甲阮来叫你扫厝。 
（生） 厝无心扫，着伊暗割。 
（贴） 正是着谁暗割（刈）？ 
（生） 着恁娘仔割（刈）。 
（贴） 尊兄只话再莫说，乞阮哑妈知了不好。莫得着切，你起来，待小妹讨些儿茶饭来乞你食。 
（生） 饭今袂食，涩过吞沙。 
 恁娘仔障无行止。 
（贴） 是乜无行止？ 
（生） 伊骗得我来恁厝，即来辜负我。 
 你做乜不劝恁娘仔？ 
（贴） 说起★(上毛下火)人心痛，全不信你来学磨镜，尽叫玉石无真正。谁知正是昆山玉，含糊不说害你性命（世命）。得病沉重做★(左人右再)解释（改拆），保你姻缘有日成。 
【水车歌】
（生） 你障说，解（改）得我病轻。烦小妹，你说拙来因。劝恁娘仔记念前情，到只处话说无尽。 
（贴） 劝你宽心莫得性紧，莫枉屈割吊（刈吊）你只相思病深。 
（生） 烦你只去话说卜尽，姻缘成就，结草衔环（含环）卜报答恁。 
【尾声】
（贴） 我见你乜伤情，赞（★(左人右再)）恁成就只姻亲，即会解得（改得）你病轻。 
（生） 你做乜不劝恁娘仔？ 
【醉扶归】
（贴） 三哥，三哥你听我说，谁敢力头毛去试火。 
（生） 我前日拜托＜拜托＞你言语，你做（佐）乜不共恁娘仔说？ 
（贴） 你只话使我都不敢去说？ 
（生） 说畏做乜？ 
（贴） 伊了反面，阮恶收退。 
（生） 今卜做★(左人右再)思量？ 
（贴） 尊兄你可会画袂？ 
（生） 琴棋书画我都会。 
（贴） 那会是年。 
 不如你亲手巧画，放觅伊花样册底。待伊刺绣，看见必有话。 
（生） 既是（见是）障说，待我画一个（个）莺柳，烦小妹共我送去。 
（介） 都无纸笔。 
（贴） 既是（见是）无纸笔，待小妹去讨来。 
（生介贴上） 纸笔在只。 
【望吾乡】
（生） 抛心画柳共题诗，又画莺柳比论伊。莺你飞来宿柳枝，恨东风吹摆无定期。画莺比阮，画柳比伊。 
（贴） 只一个（个）莺，因何不宿只柳枝上？ 
（生） 小妹，也亲像我袂得共恁娘仔成就一样。 
（贴） 值时会得莺织柳丝？ 
（生） 不免来题一首诗。 
（生介） 莺柳飞来无所依，尽日思春独自啼。可惜章台柳色好，何时借得一枝栖。 
（贴） 画了，借小妹看一看（好）。 
（生介贴白） 只莺柳画得是好，尊兄， 
 那畏花采入手，不识花枝。 
（生） 我亦不是辜恩负义的（个）人。小妹，我一阵（★(左心右存)）嘴干（口干），你入内去讨一锺茶我食。 
（贴） 径路被云收拾（敢拾）去，只凭流水认仙花。 
（贴下）  
【锁南枝】
（丑） 来到黄厝寻三爹，亏伊舍身为人情。 
 因乜不见人出来？ 
（生） 是乜人做声？ 
（丑） 开门，开门。 
（生） 是谁？ 
（丑） 阮是泉州人，卜来探乡里。 
（生） 都亲像安童声说。 
（生见丑） 那从（全）分开去，★(上毛下火)简心肝痛。恁厝富贵得人惊，思量好啼不敢做声。 
（生介） 我见你，乜心悲，做紧起来莫得啼。恐畏内头人，得知心带疑。 
（丑） 亏得官人。 
（生） 是我甘心，恨谁得是。你今言语莫提起。 
 安童，你值处来？ 
（丑） 简在广南来。 
（生） 大人做官，拙时★(左人右再)样？ 
（丑） 大人做官清正，使简转去泉州，问安太老爹（大老爹）、太夫人。 
（生） 大人有书无？ 
（丑） 有书在只处。 
（生） 提来我看，恐有乜牵连我处。 
（生看书介） 安童，我写一封书同封转去探太老爹。 
（丑） 三爹，只处姻缘可成就未？ 
（生） 那看只早晚成就。 
（丑） 三爹哑，既是未成就，何必苦求？不免共安童返去厝。 
（贴上听介生白） 你袂晓得，我姻缘成就，早晚就返去。 
（丑） 三爹返来去，恁厝乜样富贵，岂无千金闺女共你匹配？求伊乜用？ 
（生） 你返去，说我在任上读书，莫说我在只潮州，急恼（吉恼）老大人。 
（丑） 既是（见是）三爹未返来去（去去），安童带有银（艮）三十两在只，放只处，度三爹你使。 
（生） 我只处正卜银使。 
（丑） 安童就起身去。 
（生） 我只处也不好留你。 
（丑） 一封书信报平安，未知值日得相逢。 
（生） 莫说我身在只处，恐畏急恼（吉恼）老大人。 
（贴） 三哥请茶。 
（生） 起动小妹。 
（贴） 三哥，纔自（才自）只外都是恁乜乡亲？ 
（生） 正是乡里。 
（贴） 莫白贼，那卜是恁乡里，你送伊出去，夭都目滓流。 
（生） 纔自（才自）是送人客出去，风吹目渶（目滓）流。 
（贴） 那卜不是你亲，伊都跪你，又叫你做（佐）三爹，也有银度你，我都看见。 
（生） 小妹，你既（见）都看见，袂瞒得你，许正是我家人来探我。 
（贴） 伊值来？ 
（生） 我兄见任广南运使，伊在任上来。 
（贴） 向说，你兄都夭做（佐）运使。 
（生） 正是。 
（贴） 尊兄，你都是好人仔儿，那是为阮哑娘，即会受阮哑娘障般苦痛。 
（生） 纔自（才自）我家人提有银还我，只一块可小，乞小妹买针线。 
（贴） 小妹做乜通收尊兄你银？ 
（生） 收去，勿却我意。 
（贴） 向说，待小妹为尊兄你收，卜使来提。 
（生） 今只书托小妹共阮送还哑娘。 
（贴） 待小妹将实情共阮哑娘说，叫恁也是好人仔儿，不畏姻缘不就。 
（生） 小妹，正是障生，共恁哑娘说，叫阮也是好人。 
【驻云飞】
（贴） 人物风流，不使思量便下手。笔下又清秀，真个（个）有思量。嗏。 
（生） 烦你力书收，怙你相将就。 
（贴） 那畏功德完了，和尚无人管睬（采）。 
（生） 有意栽花，等闲去插柳。 
（贴） 三哥，你说只话，只书小妹不送去。 
（生） 是阮一时言语，小妹莫怪。 
（贴） 愿乞姻缘，早早得成就。 
 未知娘仔意，那凭一首诗。 
 得伊心意动，是你命行时。 
第二十六出　　　五娘刺绣 
（贴上） 捧卜绣箧出绣房，金刀金剪尽成双。画花粉笔尽都有，五色线绒绿间红。 
【销金帐】
 安排绣床闺房东，挂起罗帐瑙（脑）麝香。针线箱、绣箧，益春常捧。内有五色绒线绿间红，铜箱交剪对金针。伊人琴棋书画尽都晓通。那是阮娘仔无心去弄。尽日恹恹，不知忆着乜人？别人私情，益春★(左人右再)伊人苦痛。劳堪逢着一好清秀郎君，共伊人合欢，恰亲像十五冥月光光降。 
 陈三有一纸字，甲阮共伊送。今卜下只绣箧内，阮娘仔来看见，那欢喜便好；一卜着急，★(左人右再)得好？便做着急乜事。不免下只绣箧内，请哑娘刺绣。 
（贴下）（旦上）  
【长生道引】
 早起梳妆正了时，抹粉画眉点胭脂。行出珠帘看宝镜，怨杀孤单空过冥。 
 独坐绣房日渐昏，停针无语欲销魂。山风故意度庭竹，欹耳频疑（类疑）人扣门。拙时针线停歇，不免绣一光景解闷。 
（潮腔）  
【望吾乡】
（旦） 尽日无事整针线，逍遥闲闷心无挂。针穿五色绒共线，绣出鳞毛千万般。线共针穿，步步相★(上毛下火)。引动人心情，切我守孤单。 
（内调） 一更鼓打北风飓，里打灯另打灯打丁，娘仔思君心不安。里打灯另打丁，里打丁打丁，值时共君加成伙伴（火伴），里打丁另打丁，里打丁打丁，即便得被烧枕不单。里打丁另打丁，里打丁打丁，里打丁打丁。 
【望吾乡】
（旦） 绣成孤鸾戏牡丹，又绣鹦鹉枝上宿。孤鸾共鹦鹉不是伴，亲像我对着许。 
 丁古林大。 
 无好头对，实无奈何。 
（内调）（旦） 不免再绣一丛绿竹。 
 再绣一丛绿竹，须等凤凰来宿。 
（内唱） ★(口?良)嗹★(口?良)柳嗹，嗹呵柳嗹★(口?良)嗹，柳嗹柳嗹★(口?良)嗹，柳嗹柳嗹★(口?良)嗹。 
（旦） 绣成犀牛望月圆，又绣乌云闲月墘。云遮月暗，犀牛无意，也亲像我，对着丁古林大鼻。云会消散，月会团圆。 
 不免再绣一轮光月。 
 再绣一轮光月，须待唐明皇来游戏。 
（旦） 想起人情，切我魂魄散。心头憔悴如刀割（刈）。 
 想许三哥， 
 伊百般苦痛，都是为我。着伊割吊，冥日心不安。 
 莫是无缘， 
