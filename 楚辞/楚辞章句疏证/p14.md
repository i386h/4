<!-- { "loadSidebar": true } -->
　　郁邑，愁貌也。，犹堂堂立貌也。傺，住也。楚人谓失志怅然住立为傺也。心一作。闻氏《校补》谓“心疑为之坏字”，《屈原集校注》谓“‘心’当作‘’”。
　　又莫察余之中情。
　　言己怀忠不达，心中郁邑，惆怅住立，失我本志，曾无有察我之中情也。《朱注》曰：“中情以韵叶之，当作善恶，而恶字又当去声读。由骚经一句差误。”闻氏《校补》谓疑此句上下或有脱简。
　　固烦言不可结诒兮，
　　诒，遗也。《诗》曰“诒我德音”也。固一作故，一本结下有而字。
　　愿陈志而无路。
　　愿，思也。路，道也。言己积思累日，其言烦多，不可结续以遗于君，欲见君陈己志，又无道路也。
　　退静默而莫余知兮，进号呼又莫吾闻。
　　言己放弃，所在幽远，众无知己之情也。
　　申傺之烦惑兮，
　　申，重也。言众人无知己之情，思念惑乱，故重傺，怅然失意也。
　　中闷瞀之。
　　闷，烦也。瞀，乱也。，忧貌也。言己忧心烦闷，然无所舒也。中一作心。
　　昔余梦登天兮，魂中道而无杭。
　　杭，度也。《诗》曰：“一苇杭之。”魂一作，杭一作航。闻氏《校补》谓无杭作亡杭，“叠韵连语，即茫沆，魂气浮动貌也”
　　吾使厉神占之兮，
　　厉神，
　　曰：“有志极而无旁。”
　　旁，辅也。言厉神为屈原占之曰：人梦登天无以渡，犹欲事君无其路也。俣有劳极心忘（汲古阁本作志），终无辅佐。
　　“终危独以离异兮？”
　　言己行忠直，身终危殆，与众人异行之故也。
　　曰：“君可思而不可恃。
　　恃，怙也。言君诚可思念，为竭忠谋，顾不可怙恃，能实任己与不也。
　　故众口其铄金兮，
　　铄，销也。言众口所论，万又（汲古阁本作人）所言，金性坚刚，尚为销铄。以喻谗言多使君乱惑也。
　　初若是而逢殆。
　　殆，危也。言己志行忠信正直，性若金石，故为谗人所危殆。
　　惩于羹者而吹兮，
　　言人有ヱ羹而中热，心中惩，见则恐而吹之，言易改移也。独己执守忠直，终不可移也。
　　何不变此志也？
　　何不改此忠直之节，随俗吹之志也。一云何不变此之志，一本自此句至又何以为此援并无也字。
　　欲释阶而登天兮，
　　释，置也。登，上也。人欲上天而释其阶，知其无由登也。以言我欲事君而释忠信，亦知终无以自通也。
　　犹有曩之态也。
　　曩，也。言欲使己变节而从俗，犹者欲释阶登天之态也。言己所不能履行也。犹一作又。
　　众骇遽以离心兮，又何以为此伴也？
　　伴，侣也。言己见众人移易，意中惊骇，遂离己心，独行忠直，身无伴侣，特立于世也。一无众字。
　　同极而异路兮，又何以为此援也？
　　路，道也。言众人同欲极志事君，顾忠佞之行，异道而殊趋也，援，引也。言忠佞之志不相援引而同也。
　　晋申生之孝子兮，父信谗而不好。
　　好，爱也。申生，晋献公太子也。体性慈孝，献公娶后妻丽姬，生子奚齐。立为太子。因误申生使祭其母于曲沃，归胙于献公。丽姬于酒肉置鸩其中，因言曰：“胙从外来，不可信。”乃以酒惕小臣，以肉食犬，皆毙。姬乃泣曰：“贼由太子。”于是申生遂自杀。故曰父信谗而不爱也。一无晋字。
　　行幸直而不豫兮，
　　幸，很也。豫一作。
　　玄功用而不就。”
　　玄，尧臣也。言玄行幸很劲直，恣心自用，不知厌足，故殛之羽山，治水之功以不成也。屈原履行忠直，终平回曲，犹玄幸很，终获罪罚。
　　吾闻作忠以造怨兮，忽谓之过言。
　　始吾闻为君建立忠策，必为群佞所怨，忽过之耳，以为不然，今而后信。
　　九折臂而成医兮，吾至今而知其信然。
　　言人九折臂，更历方药，则成良医，乃自知其病。吾被放弃，乃信知谗佞为忠直之害也。一云吾今而后知其然。
　　弋机而在上兮，
　　缴，射矢也。弋，亦射也。《论语》曰：“弋不射宿。”弋一作<弋隹>。
　　罗张而在下。
　　罗，捕鸟网也。言上有缴弋射之机，下有张施罗之网，飞鸟走兽，动而遇害。喻君法繁多，百姓触动刑罚也。
　　设张辟以娱君兮，
　　辟，法也。娱，乐也。
　　愿侧身而无所。
　　言君法繁多，谗人复更设张峻法，以娱乐君，己欲侧身窜首，无所藏匿名也。
　　欲亻亻回以干傺兮，
　　亻亻回，犹低亻回也。干，求也。傺，住也。言己意欲低亻回留待于君，求其善意，恐终不用，恨然立住。
　　恐重患而离尤；
　　尤，过也。言己欲求君之善意，恐重得患祸，逢罪过也。
　　欲高飞而远集兮，君罔谓汝何之；
　　罔，无也。言己欲远集它国，君又诬罔我，言汝远去何之乎？
　　欲横奔而失路兮，坚志而不忍。
　　言己意欲变节易操，横行失道，而从佞伪，心坚于石，而不忍为也。一云盖志坚而不忍。
　　背膺<片半>以交痛兮，
　　膺，胸也。<片半>，分也。一本<片半>下有合字，一云背膺敷<片半>其交痛。
　　心郁结而纡轸。
　　纡，曲也。轸，隐也。言己不忍变心易行，则忧思郁结，胸背分裂，心中交引而隐痛也。结一作约。
　　木兰以矫蕙兮，
　　矫，犹糅也。一作捣，矫一作挢。
　　凿申椒以为粮。
　　申，重也。言己虽被放逐，而弃居山泽，犹重凿兰蕙，和糅众芳以为粮，食饮有节，善不倦也。
　　播江离与滋菊兮，
　　播，种也。《诗》曰：“播厥百。”滋，莳也。”
　　愿春日以为糗芳。
　　糗，Я也。言己乃种江离，莳香菊，采之为粮，以供春日之食也。
　　恐情质之不信兮，
　　情，志也。质，性也。质一作志。
　　故重着以自明。
　　言我修善不懈，恐君不深照己之情，故复重深陈，饮食清洁，以自着明也。
　　矫兹媚以自处兮，
　　矫，举也。兹，此也。《释文》矫作挢桥。
　　愿曾思而远身。
　　曾，重也。言己举此众善，可以事君，则愿私居远处，唯重思而察之。闻氏《校补》谓此“二句当互易”，《涉江》“世溷浊而莫余知兮，余方高驰而不顾”二句原在此二句下，处与顾为韵。
　　○涉江
　　余幼好此奇服兮，
　　奇，异也。或曰，奇服，好服也。
　　年既老而不衰。
　　衰，懈也。言己少好奇伟之服，履忠直之行，至老不懈。
　　带长铗之陆离兮，
　　长铗，剑名也。其所握长剑，楚人名曰长铗也。
　　冠切云之崔嵬。
　　崔嵬，高貌也。言己内忠信之志，外带长利之剑，戴崔嵬之冠，其高切青云也。嵬一作巍。
　　被明月兮宝璐。
　　在背曰被。宝璐，美玉也。言己背被明月之珠，要佩美玉，德宝兼备，行度清白也。一作佩。江有诰《楚辞韵读》曰：“此上疑脱一句。”汤炳正谓《楚辞》自有奇句韵，故不必疑此下有脱文也。其说甚是。
　　世溷浊而莫余知兮，
　　溷，乱也。浊，贪也。一无兮字。
　　吾方高驰而不顾。
　　言时世贪乱，遭君蔽ウ，无有知我之贤，然犹高行抗志，终不回曲也。一本句末有兮字。
　　驾青虬兮骖白螭，
　　虬、螭，神兽，宜于驾乘，以喻贤人清白宜可信任也。
　　吾与重华游兮瑶之圃。
　　重华，舜名也。瑶，玉也。圃，园也。言己侍虞舜游玉圃，犹言遇圣帝升清朝也。游一作游。一云：瑶，石次玉也。
　　登昆仑兮食玉英，
　　犹言坐明堂受爵位。昆仑一作昆仑，食一作冫食。
　　与天地兮同寿，与日月兮同光。
　　言己年与天地相敝，名与日月同耀。一云同寿齐光，一云比寿齐光。
　　哀南夷之莫吾知兮，
　　屈原怨毒楚俗嫉害忠良，乃曰哀哉南夷之无人知我贤也。
　　旦余济乎江湘。
　　旦，明也。济，渡也。言己放弃，以明旦之时始去，遂渡江湘之水。言明旦者，纪时明，刺君不明也。乎一作于。
　　乘鄂渚而反顾兮，
　　乘，登也。鄂渚，地名。
　　款秋冬之绪风。
　　款，叹也。绪，馀也。言己登鄂渚高岸，还望楚国，乡秋冬北风愁而长叹，心中忧思也。
　　步余马兮山皋，邸余车兮方林。
　　邸，舍也。方林，地名。言我马强壮，行于山皋，无所驱驰，我车坚牢，舍于方林，无所载任也。以言己才德方壮，诚可任用，弃在山野，亦无所施也。邸一作低。
　　乘ぎ船余上沅兮，
　　ぎ船，船有窗牖者。
　　齐吴榜以击汰。
　　吴榜，船棹也。汰，水波也。言己始去，乘窗ぎ之船，西上沅湘之水，士卒齐举大棹而击水波，自伤去朝堂之上而入湖泽之中也。或曰：齐悲歌，言愁思也。
　　船容与而不进兮，淹回水而疑滞。
　　疑，惑也。滞，留也。言上众虽同力引棹，船犹不进，随水回流，使己疑惑有还意也。疑一作凝。
　　朝发枉者兮，
　　枉者，地名。者一作渚。或曰：枉，曲也；渚，也。
　　夕宿辰阳。
　　辰阳，亦地名也。言己乃从枉者，宿辰阳，自伤去国日已远也。或曰：枉，曲也；者，也。辰，时也；阳，明也。言己将去枉曲之俗而趋时明之乡也。
　　苟余心其端直兮，
　　苟，诚也。其一作之。
　　虽僻远之何伤！
　　僻，左也。言我惟行正直之心，虽在远僻之域，犹有善称，无疾害也。故《论语》曰“子欲居九夷”也。僻一作辟。
　　入溆浦余亻亻回兮，
　　溆浦，水名。亻亻回一作回。
　　迷不知吾所如。
　　迷，惑也。如，之也。言己思念楚国，虽循江水涯，意犹迷惑，不知所之也。一本吾下有之字。
　　深林杳以冥冥兮，
　　山林草木茂盛。一云杳杳以冥冥，杳一作晦，冥冥一作冥寞。
　　犭爰之所居。
　　非贤士之道径。一本此句上有乃字。
　　山峻高蔽日兮，
　　言险阻危倾也。一作而。
　　下幽晦多雨。
　　言暑湿泥泞也。
　　霰雪纷其无垠兮，
　　涉冰冻之盛寒。
　　云霏霏而承宇。
　　室屋沈没与天连也。或曰：日以喻君，山以喻臣。霰雪以喻残贼，云以象佞人。山峻高以蔽日者，谓臣蔽臣明也。下幽晦以多雨者，群下专擅施恩惠也。霰雪纷其无垠者，残贼之政害仁贤也。云霏霏而承宇者，佞人并进满朝朝廷也。
　　哀吾生之无乐兮，
　　遭遇谗佞，失官爵也。
　　幽独处乎山中。
　　远离亲戚而斥逐也。
　　吾不能变心而从俗兮，
　　终不易志，随枉曲也。
　　固将愁苦而终穷！
