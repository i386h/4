<!-- { "loadSidebar": true } -->
　　竿，竹竿也。抚，抑也。言舞者使便旋，衣衽掉摇，回转相钩，状若交竹竿，以手抑案而徐来下也。一云：抚，抵也。以手抵案而徐下行也。衽一作衽。
　　竽瑟狂会，扌真鸣鼓些。
　　狂，犹<立立>也。扌真，击也。言众乐<立立>会，吹竽弹瑟，又扌真击鸣鼓，以进八音，为之节也。扌真一作嗔，一作填，《文选》作真。
　　宫庭震惊，发激楚些。
　　震，动也。惊，骇也。激，清声也。言吹竽击鼓，众乐<立立>会，宫庭之内，莫不震动惊骇，复作《激楚之清声，以发其音也。
　　吴俞蔡讴，奏大吕些。
　　吴、蔡，国名也。俞、讴，皆歌也。大吕，六律名也。《周官》曰：“舞《云门》，奏大吕。”言乃复使吴人歌谣，蔡人讴吟，进雅乐，奏大吕，五音六律，声和调也。《文选》奏作秦。
　　士女杂坐，乱而不分些。
　　言醉饱酣乐，合促席，男女杂坐，比肩齐膝，恣意调戏，乱而不分别也。
　　放陈组缨，班其相纷些。
　　组，绶。纷，乱也。言男女共坐，除去威严，放其冠缨，舒陈印绶，班然相乱，不可整理也。陈一作陈，班一作斑。
　　郑卫妖玩，来杂陈些。
　　郑、卫，国名也。妖玩，好女也。杂，厕也。陈，列也。言郑卫二国复遣妖玩之好女，来杂厕俱坐而陈列也。陈一作陈。
　　《激楚》之结，独秀先些。
　　激，感也。结，头髻也。秀，异也。言郑卫妖女，工于服饰，其结殊形，能感楚人，故异之而使之先进也。
　　{艹昆}蔽象棋，有六{博}些。
　　{艹昆}，玉也。蔽，{博}箸以玉饰之也。或言{艹昆}{艹路}，今之箭囊也。投六箸，行六棋，故为六{博}也。言宴乐既毕，乃设六{博}，以{艹昆}蔽作箸，象牙为棋，丽且好也。{艹昆}一作琨，一作{昆}；{博}一作博。
　　分曹并进，遒相迫些。
　　曹，偶。遒，亦迫。言分曹列偶，<立立>进技巧，投箸行棋，转相遒迫，使不得择行也。或曰：分曹<立立>进者，谓<立立>用射礼进也。
　　成枭而牟，呼五白些。
　　倍胜为牟。五白，{博}齿也。言己棋已枭，当成牟胜，射张食棋，下兆于屈，故呼五白，以助投也。《文选》枭作凫，兆于屈一作逃于窟。
　　晋制犀比，费白日些。
　　晋，国名也。制，作也。比，集也。费，光貌也。言晋国工作{博}棋箸，比集犀角以为雕饰，投之高然如日光也。
　　铿钟摇ね，契梓瑟些。
　　铿，撞也。摇，动也。，鼓也。言众宾既集，共{博}以相娱乐，堂下复鸣大钟，左右歌吟，鼓琴瑟也。
　　娱酒不废，沈日夜些。
　　娱，乐。言虽以酒相娱乐，不废政事，昼夜沈湎，以忘忧也。或曰：娱酒不发，发，旦也。
　　兰膏明烛，华镫错些。
　　言镫锭尽雕琢错镂，饰设以禽兽，有英华也。烛一作属，镫一作雕。
　　结撰至思，兰芳假些。
　　撰，犹博也。假，至也。《书》曰：“假于上下。”兰芳，以喻贤人也。言君能结撰博专至之心，以思贤人，贤人即自至也。
　　人有所极，同心赋些。
　　赋，诵也。言众坐之人各欲尽情，与己同心者，独诵忠信与道德也。
　　酎饮尽欢，乐先故些。
　　故，旧也。言饮酒作乐，尽己欢欣者，诚欲乐我先祖及与故旧人也。酎一作酌。一本尽上有既字。
　　兮归来，反故居些。
　　言神宜急来归，还反楚国，居旧故之处，安乐无忧也。
　　乱曰：献岁发春兮，汨吾南征。
　　献，进。征，行也。言岁始来进，春气奋扬，万物皆感气而生，自伤放逐，独南行也。
　　べ齐叶兮，白芷生。
　　べ，王刍也。言屈原放时，べ之草，其叶适齐，白芷萌芽，方始欲生，据时所见，自哀伤也。犹《诗》云“昔我往矣，杨柳依依”也。
　　路贯庐江兮，左长薄。
　　贯，出也。庐江、长薄，地名也。言屈原先出庐江，过历长薄。长薄在江北，时东行，故言左也。
　　倚沼畦瀛兮，遥望博。
　　沼，池也。畦，犹区也。瀛，池上也，楚人名池泽中曰瀛。遥，远也。博，平也。言己循江而行，遂入池泽，其中区瀛远望平博，无人民也。
　　青骊结驷兮，齐千乘。
　　纯黑为骊。结，连也。四马为驷。齐，同也。言屈原尝与君俱猎于此，官属齐驾驷马，或青或黑，连千乘，皆同服也。
　　悬火延起兮，玄颜。
　　悬火，悬镫也。玄，天也。言己时从君夜猎，悬镫林木之中，其火延及烧于野泽，烟上天，使黑色也。一作蒸。
　　步及骤处兮，诱骋先。
　　骤，走也。处，止也。诱，导也。骋，驰也。言猎时有步行者，有乘马走骤者，有处止者，分以围兽，己独驰骋为君先导也。
　　抑骛若通兮，引车右还。
　　抑，止也。骛，驰也。若，顺也。还，转也。言抑止驰骛者，顺其共获，引车右转，以遮兽也。还一作旋，一云引右运，无车字。
　　与王趋梦兮，课后先。
　　梦，泽中也，楚人名泽中为梦中。《左氏传》曰：“楚大夫斗伯比与公之女淫而生子，弃诸梦中。”言己与怀王俱猎于梦泽之中，课第群臣，先至后至也。一注云：梦，草中也。
　　君王亲发兮，惮青兕。
　　发，射。惮，惊也。言怀王是时亲自射兽，惊青兕牛而不能制也。以言尝侍君猎，今乃放逐，叹而自伤闵也。兕一作。《御览》卷八九○引王注作“言怀王是时亲射，以言尝君猎，今兽惊青兕牛而不能制也”。
　　朱明承夜兮，时不可以淹。
　　朱明，日也。承，续也。淹，久也。言岁月逝往，昼夜相续，年命将老，不可久处，当急来归也。一作时不淹，一作时不可淹，一作时不见淹。
　　皋兰被径兮，斯路渐。
　　皋，泽也。被，覆也。径，路也。渐，没也。言泽中香草茂盛，覆被径路，人无采取者，水卒增溢，渐没其道，将至弃捐也。以言贤人久处山野，君不事用，亦将陨颠也。
　　湛湛江水兮，上有枫。
　　湛湛，水貌。枫，木名也。言湛湛江水，浸润枫木，使之茂盛。伤己不蒙君惠，而身放弃，曾不若树木得其所也。或曰：水旁林木中，鸟兽所聚，不可居之也。
　　目极千里兮，伤春心。
　　言湖泽博平，春时草短，望见千里，令人愁思而伤心也。或曰：荡春心。荡，涤也。言春时泽平望远，可以涤荡愁思之心也。伤春心一作伤心悲。
　　兮归来，哀江南！
　　言当急来归，江南土地僻远，山林阻，诚可哀伤，不足处也。

　　●卷十
　　《大招》者，屈原之所作也。或曰景差，疑不能明也。屈原放流九年，忧{囟心}烦乱，精神越散，与形离别，恐命将终，所行不遂，故愤然大招其魂，盛称楚国之乐，崇怀、襄之德，以比三王，能任用贤，公卿明察（一无明字），能荐举人，宜辅佐之，以兴至治，因以风谏，达己之志也。
　　青春受，白日昭只。
　　青，东方春位，其色青也。，去也。昭，明也。言岁始春，青帝用事，盛阴已去，少阳受之，则日色黄白，昭然光明，草木之类，皆含气，芽蘖而生。以言魂魄亦宜顺阳气而长养也。一作谢。
　　春气奋发，万物遽只。
　　春，蠢也。发，也。遽，犹竞也。言春气奋起，上帝发氵曳，和气温燠，万物蠢然，竞起而生，各欲滋茂，以言精魂亦宜奋发精明，令己盛壮也。
　　冥凌浃行，魂无逃只。
　　冥，玄冥，北方之神也。凌，犹驰也。浃，彳扁也。逃，窜也。言岁始春，阳气上升，阴气下降，玄冥之神，彳扁行凌驰于天地之间，收其阴气，闭而藏之，故魂不可以逃，将随太阴下而沈没也。冥凌一作伏阴。
　　魂魄归徕！无远遥只。
　　遥，犹漂遥，放流貌也。魂者，阳之精也。魄者，阴之形也。言人体含阴阳之气，失之则死，得之则生，屈原放在草野，忧心愁悴，精神越散，故自招其魂魄。言宜顺阳气始生而徕归己，无远漂遥，将遇害也。魂魄一作，归徕一作徕归。
　　魂乎归徕！无东无西，无南无北只！
　　言我精魂可徕归矣，无散东西南北，四方异俗，多贼害也。古本乎皆作兮，归徕一作徕归，徕一作兮，无东无西无南无北一作无东西而南北。
　　东有大海，溺水氵攸氵攸只。
　　氵攸氵攸，流貌也。言东方有大海广远无涯，其水淖溺，沈没万物，不可度越，其流氵攸氵攸，又迅疾也。
　　螭龙<立立>流，上下悠悠只。
　　悠悠，螭龙行貌也。言海水之中，复有螭龙神兽，随流上下，并行游戏，其状悠悠，可畏惧也。悠一作攸，一作。
　　雾雨淫淫，白皓胶只。
　　皓胶，水冻貌也。言大海之涯多雾恶气，天常甚雨，如注壅水，冬则凝冻，皓然正白，回错胶戾，与天相薄也。皓一作浩。
　　魂乎无东！汤谷只。
　　言神不可东行，又有汤谷之所出，其地无人，视听然，无所见闻。或曰：，水蘸之貌。乎一作兮，一本下有寥字。
　　魂乎无南！南有炎火千里，蝮蛇蜒只。
　　炎，火盛貌也。《尚书》曰：“火曰炎上。”蜒，长貌也。言南方太阳有积火千里，又有恶蛇，蜿蜒而长，有毒也。
　　山林险隘，虎豹蜿只。
　　蜿，虎行貌也。言南方有高山深林，其路险厄，又多虎豹，匍匐蜿蜒，以伺侯人也。林一作陵。
　　禺鳙短狐，王虺骞只。
　　禺庸，短狐类也。短狐，鬼蜮也。王虺，大蛇也。《尔雅》曰：“蟒，王蛇也。”骞，举头貌也。言复有禺鳙鬼蜮射伤害人，大蛇群聚，举头而望，其状骞然也。
　　魂乎无南！蜮伤躬只。
　　蜮，短狐也。《诗》云：“为鬼为蜮。”言魂乎无敢南行，水中多蜮鬼，必伤害于尔躬也。乎一作兮。
　　魂乎无西！西方流沙，漭洋洋只。
　　洋洋，无涯貌也。言西方有流沙，漭然平正，视之洋洋，广大无涯，不可过也。
　　豕首纵目，被{髟襄}只。
　　豕，猪也。首，头也。{髟襄}，乱貌也。纵一作从。{髟襄}，古作长。纵一作从。
　　长爪踞牙，诶笑狂只。
　　诶，犹强也。言西方有神，其状猪头从目，被{髟襄}{髟襄}，手足长爪，出齿踞牙，得人强笑而狂犭也。或曰：诶，笑乐也。谓得人乐也。此盖蓐收神之状也。一云豕爪。踞一作倨，诶一作娱。
　　魂乎无西！多害伤只。
　　言西方金行，其神兽刚强，皆伤害人也。
　　魂乎无北！北有寒山，龙只。
