<!-- { "loadSidebar": true } -->
　　言己远行千里，不敢顾念身之贫贱，欲慕高位也。惜国失贤，道德不盛也。
　　出国门而端指兮，冀壹寤而锡还。
　　言己放出国门，正心直指，执履诚信，幸君觉寤，赐己以还命也。一本冀上有方字，锡一作赐。
　　哀仆夫之坎毒兮，
　　坎，恨也。毒，恚也。坎一作甚
　　屡离忧而逢患。
　　屡，数也。言己不自念惜身之放逐，诚哀仆御之夫坎然恚恨，以数逢忧患，无已时也。
　　九年之中不吾反兮，思彭咸之水游。
　　言己放出九年，君不肯反我，我中心愁思，欲自沈于水，与彭咸俱游戏也。
　　惜师延之浮渚兮，
　　师延，殷纣之臣也。为纣作新声《北里之乐》。纣失天下，师延抱其乐器自投濮水而死也。
　　赴汨罗之长流。
　　言己复慕师延自投于水，自浮渚涯，冀免于刑诛，故遂赴汨水，长流而去也。
　　遵江曲之逶移兮，
　　逶移，长貌。一云遵江曲之逶也。
　　触石奇而衡游。
　　言己愿循江水逶移而行，反触石奇而复横流，所为无可也。
　　波澧澧而扬浇兮，
　　澧澧，波声也。回波为浇也。澧唐本作。
　　顺长濑之浊流。
　　言己横流而行，水波澧澧，回而扬浇，邪引己公，则顺长濑之流以避其难也。
　　凌黄沱而下低兮，
　　黄沱，江别名也。江别为沱也。《释文》沱作沲。
　　思还流而复反。
　　言己凌乘黄沱，低公而下，将入于海，心思还水之流，冀幸复旋反也。还一作远。
　　玄舆驰而并集兮，
　　玄者，水也。
　　身容与而日远。
　　言己以水为车，与公并驰而流，故身容与，日以远也。
　　棹舟杭以横氵厉兮，
　　氵厉，渡也，由带以上为氵厉。杭一作航，以一作而，氵厉一作厉。
　　湘流而南极。
　　，亦渡也。言己乃棹公横行，南渡湘水，极其源流也。一作济，《集韵》作；而一作于。
　　立江界而长吟兮，愁哀哀而累息。
　　言己还入江之界，远望长吟，心中悲愁，叹而太息，哀不遇也。累一作。
　　情慌忽以忘归兮，神浮游以高厉。
　　言己心悉情志慌忽，思归故乡，则精神浮游高厉而远行也。汤炳正《类稿》据王逸注曰“言己心愁，情志慌忽，思归故乡”，谓忘即思字之讹。
　　心蛩蛩而怀顾兮，
　　蛩蛩，怀忧貌。心一作志。
　　眷眷而独逝。
　　眷眷，顾貌。《诗》云：“眷眷顾怀。”言己心中蛩蛩，常怀大忧，内自顾哀，则神眷眷，独行无有还意也。眷一作卷。
　　叹曰：余思旧邦，心依违兮，日暮黄昏，羌幽悲兮。
　　言我思念故国，心中依违，不能远去，日暮黄昏，无所归附，中心悲愁而忧思也。思一作{囟心}，羌一作嗟。
　　去郢东迁，余谁慕兮。谗夫党旅，其兹故兮。
　　旅，众也。言己去郢东徙，我谁思慕而远去乎？诚以谗夫朋党众多之故而见放弃也。去一作王。
　　河水淫淫，情所愿兮，
　　淫淫，流貌。
　　顾瞻郢路，终不反兮。
　　言河水淫淫，流行日远，诚我中心之所愿慕也。观视楚郢之道路，终不还反，内自哀伤也。
　　○怨思
　　惟郁郁之忧毒兮，志坎Б而不违。
　　坎Б，不遇貌。言己放逐，心中郁郁，忧而愁毒，虽坎Б不遇，志不离于忠信也。
　　身憔悴而考旦兮，
　　憔悴，忧貌。考，犹终也。旦，明也。
　　日黄昏而长悲。
　　言己心忧憔悴，从夜终明，不能寝寐，日入黄昏，复涕泣而长悲也。
　　闵空宇之孤子兮，
　　宇，居也。无父曰孤。
　　哀枯杨之冤雏。
　　冤，烦免也。生哺曰っ，生啄曰雏。言己既放，伤念坐于空室之中，孤子茕茕，东西无所依归，又悲哀飞鸟生雏，其身烦冤而不得出，在于枯杨之树，居危殆也。言己有孤子之忧，冤雏之危也。
　　孤雌吟于高墉兮，
　　墉，墙也。《易》曰：“射隼于高墉之上。”言冤雏之生，早失其雄，其母孤居，吟于高墙之上，将复遇害也。言己亦失其所居，在于林泽，居非其处，恐颠仆也。
　　鸣鸠栖于桑榆。
　　言鸠鸟轻佻巧利，乃栖于桑榆，居茂林之上，鼓翼而鸣，得其所也。以言谗佞弄口妾说，以居尊位，得其志也。
　　玄爰失于潜林兮，独偏弃而远放。
　　言玄爰材力捷敏，失于高深之林，则独偏遇放弃，忘其能也。以言贤人弃在山泽，亦失其志也。
　　征夫劳于周行兮，
　　行，道也。《诗》云：“苕苕公子，行彼周道。”
　　处妇愤而长望。
　　言征行之夫罢劳周道，行役过时而不得归，则处妇愤懑长望而思之也。以言己放在山泽之中，曾无思之也。
　　申诚信而罔违兮，情素洁于纽帛。
　　申，重也。罔，无也。纽，结束也。《易》曰：“束帛戋戋。”言己放弃，虽无有思之者，然犹重行斋信，无有违离，情志洁净，有如束帛也。一云情结素。
　　光明齐于日月兮，文采于玉石。
　　言己耳目明，如日月之光，无所不照，发文序词，烂然成章，如玉石有文采也。
　　伤压次而不发兮，忄客思沈抑而不通。
　　压，镇压也。次，失次也。言己怀文武之质，自伤压镇失次，不得发扬其美德，思虑沈抑而不得扬见也。压一作厌。
　　芳懿懿而终败兮，
　　懿懿，芳貌。
　　名靡散而不彰。
　　靡散，犹消灭也。言己有芬芳懿美之德，而放弃不用，身将终败，名字消灭，不得彰明于后世也。靡一作糜。
　　背玉门以奔骛兮，
　　玉门，君门。奔一作奔。
　　蹇离尤而干诟。
　　干，求也。言己背君门奔驰而去者，以己忠信之故，得过于众，而自求辱也。诟一作讠句。
　　若龙逄之沈首兮，王子比干之逢醢。
　　圣贤忠谏而见诛也。
　　念社稷之几危兮，反为雠而见怨。
　　言己念君信用谗佞，社稷几危，以故正言极谏，反为众臣所雠而见怨也。几一作机。
　　思国家之离沮兮，躬获愆而结难。
　　言己念国家纲纪，将以离坏，而竭忠言，身以得过，结为患难也。
　　恐登阶之逢殆兮，故退伏于末庭。
　　末，远也。言己思欲登君阶陛，正言直谏，恐逢危殆，故复退身于远庭而窜伏也。之一
　　孽臣之号兆兮，
　　号兆，ん呼也。臣一作子。
　　本朝芜而不治。
　　言佞臣妖孽，委曲其声，相聚ん讠华，君以迷惑，国将倾危，朝用芜右不治也。
　　犯颜色而触谏兮，反蒙辜而被疑。
　　言己以犯君之颜色，触禁而谏，反蒙罪辜而被猜疑，不见信也。一无色字，谏一作讳。
　　菀蘼芜与菌若兮，渐藁本于ㄜ渎。
　　菀，积，、渎，小沟也。ㄜ一作。蘼一作靡。
　　淹芳芷于腐井兮，
　　淹，渍也。腐，臭也。
　　弃鸡骇于筐簏。
　　鸡骇，文犀也。筐簏，竹器也。言积渍众芳于泥臭井之中，弃文犀之角置于筐簏而不带佩，蔽其美质，失其性也。以言弃贤智之士于山林之中，亦失其志也。鸡骇一作骇鸡，《释文》簏作。
　　执棠弗刂蓬兮，
　　棠，利剑也。弗刂，斫也。一作以。
　　秉干将以割肉。
　　干将，亦利剑也。利剑宜以为威诛无状，以征不服，今乃用斫蓬蒿，割热肉，非其宜也。以言使贤者为仆隶之徒，非其宜也。《论语》曰：“割鸡焉用牛刀？”
　　时溷浊犹未清兮，世ゾ乱犹未察。
　　察，明也。言时世贪浊，善恶ゾ乱，尚未清明也。
　　欲容与时兮，惧年岁之既晏。
　　言己欲游戏以待明君，恐年岁已晚，身衰老也。
　　顾屈节以从流兮，心巩巩而不夷。
　　巩巩，拘挛貌也。夷，悦也。言思屈己忠直之节，随俗流行，心中拘挛，仁义不舒而志不悦乐。顾一作愿，巩一作蛩。
　　宁浮沅而驰骋兮，下江湘回。
　　回，运转也。言己不能随俗，宁浮身于沅水，驰骋而去，遂下江湘，运转而行也。一作而。
　　叹曰：山中槛槛，余伤怀兮，
　　槛槛，车声也。《诗》云：“大车槛槛。”言己放去山中，车行槛槛，鸣有节度，自伤不遇，心愁思也。
　　征夫皇皇，其孰依兮，
　　皇皇，惶遽貌。言己惜征行之夫心常惶遽，一身独处，无所依附也。征夫一作征征。
　　经营原野，杳冥冥兮，
　　南北为经，东西为营。言己放行山野之中，但见草木杳冥，无有人民也。
　　乘骐骋骥，舒吾情兮，
　　言己愿欲乘骐骥，驰骋以求贤君，舒肆忠节，展我之情也。
　　归骸旧邦，莫谁语兮，
　　言己心念故乡，虽死欲归骸骨于楚国，无所告语，达己之志也。
　　长辞远逝，乘湘去兮。
　　言己欲归骸骨于楚国，而众不知，故复长诀，乘水而欲远去也。辞一作词。
　　○远逝
　　志隐隐而郁怫兮，
　　隐隐，忧貌也。《诗》云：“忧心殷殷。”隐隐一作殷殷。
　　愁独哀而冤结。
　　言己放流，心中隐隐而忧愁,思念怫郁,独自哀伤，执行忠信，而被谗邪，冤结曾无已也。一云愁独哀哀。
　　肠纷纭缭转兮，
　　纷纭，乱貌也。缭，绕也。
　　涕渐渐其若屑。
　　渐渐，泣流貌也。言己忧愁肠中，回乱缭绕而转，涕泣交流若屑之下无绝时也。
　　情慨慨而长怀兮，
　　慨慨，叹貌。《诗》云：“慨我寤叹。”
　　信上皇而质正。
　　上皇，上帝也。言己中情愤懑，慨然长叹，欲自信理于上帝，使天正其意也。质一贞
　　合五岳与八灵兮，
　　五岳，五方之山也。王者巡狩，考课政化之处也。东为泰山，西为华山，南为衡山，北为恒山，一央为嵩山也。八灵，八方之神也。
　　讯九<鬼斤>与六神。
　　讯，问也。《诗》云：“执讯获丑。”九<鬼斤>，谓北斗九星也。言己忠直而不见信用，愿合五岳与八方之神察己之志，是问九<鬼斤>六宗之神以照明之也。讯一作谇，<鬼斤>一作魁。
　　指列宿以白情兮，诉五帝置词。
　　言己愿复指语二十八宿以列己清白之情，告诉五方之帝，令受我词而听之也。置一作宣。
　　北斗为我折中兮，太一为余听之。
　　折，正也。言己复使北斗为我正其中和，太一之神听其善恶也。折一作质。
　　云服阴阳之正道兮，御后土之中和。
　　阳为仁也，阴为义也。土色黄，其味甘，故言中和也。言群神劝我承天奉地，服循仁义，处中和之行，无有违离也。
　　佩苍龙之蚴虬兮，
　　蚴虬，龙貌。
　　带隐虹之逶也。
　　隐，大也。逶也，长貌。
　　曳彗星之告旰兮，
　　曳，引也。告旰，光也。彗一作，告一作皓。
　　抚朱爵与。
