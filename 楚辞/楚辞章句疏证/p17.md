<!-- { "loadSidebar": true } -->
　　怀瑾握瑜兮，
　　在衣为怀，在手为握。瑾、瑜，美玉也。
　　穷不知所示。
　　示，语也。言己怀持美玉之德，遭世ウ惑，不别善恶，抱宝穷困而无所语也。《史记》云穷不得余所示。
　　邑犬之群吠兮，吠所怪也。
　　言邑里之犬，群而吠者，怪非常之人而噪之也。以言俗人群聚毁贤智者，亦以其行度异，故群而谤之也。一云邑犬群兮吠所怪也，《史记》无之字，一本此句与下文无也字。
　　非俊疑杰兮，
　　千人才为俊，一国高为杰。《史记》作诽骏疑桀。
　　固庸态也。
　　庸，厮贱之人也。言众人所谤非杰异之士，斯庸夫恶态之人也。何者？德高者不合于众，行异者不合于俗，故为犬之所吠，众人之所讪也。
　　文质疏内兮，
　　《史记》疏作束，金陵书局本《史记》亦作疏
　　众不知余之异采。
　　采，文采也。言己能文能质，内以疏达，众人不知我有异艺之文采也。《史记》余作吾。徐广曰异一作奥。朱季海谓当作奥。
　　材朴委积兮，
　　条直为材，壮大为朴。《史记》朴作朴，积作质。
　　莫知余之所有。
　　言材木委积，非鲁班则不能别其好丑，国民众多，非明君则不知我之能也。
　　重仁袭义兮，
　　重，累也。袭，及也。汤炳正谓重作纟重，“本指衣物丝絮层叠，此借作重积仁德”。
　　谨厚以为丰。
　　谨，善也。丰，大也。言众人虽不知己，犹复重累仁德及与礼义，修行谨善以自广大也。
　　重华不可兮，
　　，逢。一作<辶Ф>，《史记》作牾。
　　孰知余之从容？
　　从容，举动也。言圣辟重华不可逢遇，谁得知我举动，欲行忠信也。
　　古固有不并兮，
　　并，俱。
　　岂知其何故？
　　言往古之世，忠佞之臣不可俱并事君，必相克刂害，故曰岂知其何故。一本此与下句末皆有也字，《史记》云岂知其故也。陆时雍《楚辞疏》无何字，《史记》卷八四《屈原列传》索隐引《楚辞》作“莫知其何故”。
　　汤禹久远兮，邈而不可慕。
　　慕，思也。言殷汤、夏禹圣德之君，明于知人，然去久远，不可思慕而得事之也。《史记》云邈不可慕也。姜亮夫谓“汤禹”为“禹汤”之倒乙。
　　惩连改忿兮，
　　惩，止也。忿，恨也。《史记》连作违。夫容馆本、黄本连作违。
　　抑心而自强。
　　抑，按也。言己知汤禹不可得，则止己留连之心，改其忿恨，按慰己心，以自强勉也。《史记》强作︹。
　　离ê而不迁兮，
　　ê，病也。迁，徙也。《史记》ê作，一作闵。
　　愿志之有像。
　　像，法也。言己自勉修善，身虽遭病，心终不徙，愿志行流于后世，为人法也。《史记》像作象。
　　进路北次兮，
　　路，道也。次，舍也。
　　日昧昧其将暮。
　　昧，冥也。言己思念楚国，愿得君命，进道北行，以次舍止，冀遂还归，日又音乐会暮，不可去也。
　　舒忧娱哀兮，
　　娱，乐。《史记》作含忧虞哀。
　　限之以大故。
　　限，度也。大故，死亡也。言己自知不遇，聊作词赋以舒展忧思，乐己悲愁，自度死亡而已，终无它志也。
　　乱曰：浩浩沅湘，分流汩兮。
　　浩浩，广大貌也。汩，流也。言浩浩广大乎沅湘之水，分汩而流，将归乎海，伤己放弃，独无所归也。《史记》此句末至明告君子并有兮字，分一作汾。《闻校补》谓分作汾，通作湓，言湓涌而流。
　　路幽蔽，道远忽兮。
　　，长也。言己虽在湖泽之中，幽深蔽ウ，道路甚远且久长也。《史记》蔽作拂，自道远忽兮以下有曾金恒悲兮永叹慨兮世既莫吾知兮人心不可谓兮四句。
　　怀质抱情，独无匹兮。
　　匹，双也。言己怀敦笃之质，抱忠信之情，不与众同。故孤茕独行，无的双匹也。《史记》云怀情抱质。
　　伯乐既没，骥焉程兮？
　　伯乐，善相马者也。程，量也。言骐骥不遇伯乐，则无所程量其才力也。以言贤臣不遇明君，则无所施其智能也。《史记》没作殁，焉上有将字。
　　万民之生，各有所乐兮。
　　错，安也。言万民禀受天命，生而各有所错，安其志，或安于忠信，或字于诈伪，其性不同也。一云民生有命，《史记》民作人，一云民生禀命。
　　定心广志，余何畏惧兮？
　　言己既安于忠信，广我志意，当复何惧乎，威不能动，法不能恐也。王驾吾《楚辞校录》谓“畏惧”当“惧畏”之倒乙，畏、喟为韵。
　　曾伤爰哀，永叹喟兮。
　　爰，于也。喟，息也。言己所以心中重伤，于是叹息，自恨怀道不得施用也。曾一作增。《朱注》谓此以下四句，“若依《史记》移着上文‘怀质抱情’之上，而以下章‘死不可让，愿勿爱兮’，承‘余何畏惧’之下，文意尤通贯，恐后人因校误加也”。
　　世溷浊莫吾知，人心不可谓也。
　　谓，犹说也。言己遭遇乱世，众人不知我贤，亦不可户告人说。一云念不可谓兮，《史记》云世溷不吾知心不可谓兮，一云世溷莫知不可谓兮。
　　知死不可让，愿勿爱兮。
　　让，辞也。言人知命将终，可以建忠伏节死义，愿勿辞让而自爱惜之也。
　　明告君子，吾将以为类兮。
　　告，语也。类，法也。《诗》云：“永锡尔类。”言己将执忠死节，故以此明白告诸君子，宜以我为法度。
　　○思美人
　　思美人兮，
　　言己忧思念怀王也。
　　揽涕而伫眙。
　　伫立悲哀，涕交横也。
　　媒绝路阻兮，
　　良友隔绝，道坏崩也。一云媒绝而道路阻，《文苑》作路绝而媒阻。
　　言不可结而诒。
　　秘密之语难传诵也。一无而字。
　　蹇蹇之烦冤兮，
　　忠谋盘纡，气盈胸也。冤一作惋。
　　陷滞而不发。
　　含辞郁结，不得畅也。陷一作滔。
　　申旦以舒中情兮，
　　诚欲日日陈己心也。以一作不。
　　志沈菀而莫达。
　　思念沈积，不得通也。一无志字。
　　愿寄言于浮云兮，
　　思要媒于神灵也。
　　遇丰隆而不将。
　　云师径游，不我听也。
　　因归鸟而致辞兮，
　　思附鸿雁，达中情也。
　　羌宿高而难当。
　　飞集山林，道径异也。一云羌迅高而难寓。
　　高辛之灵盛兮，
　　帝喾之德茂神灵也。盛一作晟，一作威。
　　遭玄鸟而致诒。
　　喾妃吞燕卵以生契也。言殷契合神灵之祥知而生，于是性的仁贤，为尧三公。屈原亦得天地正气而生，自伤不遭圣主而遇乱世也。
　　欲变节以从俗兮，
　　念改忠直，随谗佞也。
　　鬼易初而屈志。
　　{斩心}耻本行，中回倾也。
　　独历年而离兮，
　　德累岁，身疲病也。
　　羌冯心犹未化。
　　愤懑守节，不易性也。
　　宁隐闵而寿考兮，
　　怀智佯愚，终寿考也。
　　何变易之可为。
　　心不改更，死忠正也。一云何变初而可为。
　　知前辙之不遂兮，
　　比干子胥，蒙祸患也。辙一作道。
　　未改此度。
　　执心不回，志弥固也。
　　车既覆而马颠兮，
　　君国倾侧，任小人也。车以喻君，马以喻臣，言车覆者，君国危也。马颠仆者，所任非人。
　　蹇独怀此异路。
　　遭逢艰难，思忠臣也。
　　勒骐骥而更驾兮，
　　举用才德，任俊贤也。
　　造父为我操之。
　　御民以道，须明君也。
　　迁逡次而勿驱兮，
　　使臣以礼，得中和也。《洪补》曰：“迁逡，犹逡巡，行不进貌。”
　　聊假日以须时。
　　綦月考功，知德化也。
　　指れ冢之西隈兮，
　　泽流山野，被流沙也。れ冢，山名。《尚书》：“れ冢导漾。”隈一作隅。
　　与黄以为期。
　　待间静时与贤谋也。黄，盖黄昏时也。一作曛。
　　开春发岁兮，
　　承阳施惠，养百姓也。
　　白日出之悠悠。
　　君政温仁，体光明也。
　　吾将荡志而愉乐兮，
　　涤我忧愁，弘佚豫也。将一作且。
　　遵江夏以娱忧。
　　循两水涯，以娱志也。
　　揽大薄之芳ぇ兮，
　　欲援芳ぇ，以为佩也。揽一作。
　　搴长洲之宿莽。
　　采取香草，用饰己也。楚人名冬生草曰宿莽。
　　惜吾不及古人兮，
　　生后殷汤周文王也。惜一作然，一云古之人。
　　吾谁与玩此芳草？
　　谁与竭节尽忠厚也。此一作斯。《闻校补》据《哀时命》“谁可与玩斯遗芳”，校改芳草作遗芳。其说可参。
　　解薄与杂菜兮，
　　，畜也。杂菜，杂香之菜。
　　备以为交佩。
　　交，合也。言己解折蓄，杂以香菜，合而佩之，言修饰弥盛也。备一作。
　　佩缤纷以缭转兮，
　　德行纯美，能绝异也。以一作其。
　　遂萎绝而离异。
　　终以放斥，而见疑也。
　　吾且亻亻回以娱忧兮，
　　聊且游戏，乐所志也。亻亻回一作徘徊。
　　观南人之变态。
　　览察楚俗，化改易也。《闻校补》谓南人当作南夷之讹。
　　窃快在中心兮，
　　私怀侥亻幸，而欣喜也。一无在字，一云吾窃快在其中心兮，一无吾字。
　　扬厥凭而不。
　　思舒愤懑，无所待也。
　　芳与泽其杂糅兮，
　　正直温仁，德茂盛也。
　　羌芳华自中出。
　　生含天姿，不外受也。游国恩据以四句为节之韵例，谓“当是脱二句无疑”。
　　纷郁郁其远承兮，
　　法度文辞，行四海也。一云：行度文辞，流四海也。
　　满内而外扬。
　　修善于，名誉起也。
　　情与质信可保兮，
　　言行相副，无表里也。
　　羌居蔽而闻章。
　　虽在山泽，名宣布也。居一作重，一云居重蔽而闻章。
　　令薜荔以为理兮，
　　意欲升高，事贵戚也。以一作而。
　　惮举趾而缘木。
　　惮，难也。诚难抗足，屈也。
　　因芙蓉而为媒兮，
　　意欲下求，从风俗也。因一作用。
　　惮褰裳而濡足。
　　又恐汗浞，被垢浊也。足一作之。
　　登高吾不说兮，
　　事上得位，我不好也。
　　入下吾不能。
　　随俗显荣，非所乐也。
　　固朕形之不服兮，
　　我性幸直，不曲挠也。
　　然容与而狐疑。
　　俳亻回进退，观众意也。
　　广遂前画兮，
　　恢廓仁义，弘圣道也。
　　未改此度也。
　　心终不变，内自守也。一无也字。
　　命则处幽吾将罢兮，
　　受禄当穷，身劳苦也。一无则字。刘梦鹏谓“罢读作疲”。
　　愿及白日之未暮。
　　思得进用，先年老也。
　　独茕茕而南行兮，思彭咸之故也。
　　○惜往日
　　惜往日之曾信兮，
