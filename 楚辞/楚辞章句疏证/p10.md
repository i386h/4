<!-- { "loadSidebar": true } -->
　　伯强，大厉疫鬼也，所至伤人。惠气，和气也。言阴阳调和，则惠气行；不调和则厉鬼兴，二者常何所在乎。《闻校补》云：“本篇通例，凡表方位之疑问代名词，皆用安或焉，无用何者。此文本作‘伯强安处’，与下‘惠气安存’句同字。学者误读处为名词，因妄改安为何以就之也。”《姜校》云：“《天问》疑问代名词之表方位者，皆用焉或安，处指方所，则作安字是也。”

　　何阖而晦？何开而明？
　　言天何所阖闭而晦冥，何所开发而明晓乎。
　　角宿未旦曜灵焉藏？
　　角，亢，东方星。曜灵，日也。言东方未明旦之时，日安所藏其精光乎。《释文》藏作臧。
　　不任汩鸿，师何以尚之？
　　汩，治也。鸿，大水也。师，众也。尚，举也。言玄才不任治鸿水，众人何以举之乎。师一作玄。
　　鸱龟曳衔，玄何听焉？
　　言玄治水，绩用不成，尧乃放杀之羽山，飞鸟水虫曳衔食之，玄何能复不听乎。
　　顺欲成功，帝何刑焉？
　　帝，谓尧也。言玄设能顺众人之欲，而成其功，尧当何为刑戮之乎。洪兴祖《补注》：“《书》云：‘方命圯族。’《国语》云：‘玄违帝命。’则所谓‘顺欲’者，顺帝之欲也。《山海经》云：‘玄窃帝之息壤以堙洪水，帝令祝融杀玄于羽郊。’”
　　永遏在羽山，夫何三年而不施？
　　永，长也。遏，绝也。舍，施也。言尧长放玄于羽山，绝在不毛之地，三年不舍其罪也。一无山字，施一作。
　　伯禹愎玄，夫何变化？
　　禹，玄子也。言玄愚狠，愎而生禹，禹小见其所为，何以能变化而有圣德也。愎一作腹，注同。一本何下有故字。
　　纂就前绪，遂成考功。
　　父死称考。绪，业也。言禹能纂代玄之遗业，而成考父之功也。
　　何续初继业，而厥谋不同？
　　言禹何能继续玄业而谋虑不同也。
　　洪泉极深，何以之？
　　言洪水渊泉极深，大禹何用塞而平之乎。《朱注》云：“泉，疑当作渊，唐本避讳而改之也。”

　　地方九则，何以坟之？
　　坟，分也。谓九州岛之地，凡有九品，禹何能分别之乎。坟一作愤。
　　河海应龙，何尽何历？
　　有鳞曰蛟龙，有翼曰应龙。历，过也。言河海所出至远，应龙过历游之，而无所不穷也。或曰，禹治洪水时，有应龙以尾画地，导水所注当决者，因而治之也。一云应龙何画河海何历”。游国恩谓“‘历’与上文‘坟’、下文‘成’均不叶韵；且《天问》文例以四句为节，故知其必有阙文”。
　　玄何所营？禹何所成？
　　言玄治鸿水，何所营度，禹何所成就乎。
　　康回冯怒，地何故东南倾？
　　康回，共工名也。《淮南子》言共工与颛顼争为帝，不得，怒而触不周之山，天维绝，地柱折，故东南倾。
　　九州岛安错？川谷何ㄜ？
　　错，厕也。ㄜ，深也。言九州岛错厕，禹何所分别之？川谷于地，何以独ㄜ深乎。字一作何。
　　东流不溢，孰知其故？
　　言百川东流，不知满溢，谁有知其故也。
　　东西南北，其孰多？
　　，长也。言天地东西南北，谁为长乎。
　　南北顺，其衍几何？
　　衍，广大也。言南北长，其广差几何乎。《释文》作隋，一作堕。
　　昆仑县圃，其<尸几>安在？
　　昆仑，山名也，在西北，元气所出，其巅曰县圃，乃上通于天也。<尸几>一作居。<尸几>，古居字。戴震《屈原赋注》据此谓<尸几>当作尻，训尾脊。陈本礼亦以居为尻，训“山之根尽处”。皆非。其居，犹言其处、其所也。不问其山之尾脊。
　　增城九重，其高几里？
　　《淮南》言昆仑之山九重，其高万二千里也。二或作五。
　　四方之门，其谁从焉？
　　言天四方各有一门，其谁从之上下。一云其谁从焉。
　　西北辟启，何气通焉？
　　言西北之门，每常开启，岂元气之所通。辟一作辟，一作开。朱季海谓开，楚语，“疑故书本云‘开辟’，辟字形坏似启，写书者遂从王注‘开启’字回改，校人或见作‘辟’之本，辄旁注作‘辟’，渐合辟文为一，转去开字，而成今本”。
　　日安不到烛龙何照？
　　言天之西北有幽冥无日之国，有龙衔烛而照之也。
　　羲和之未扬，若华何光？
　　羲和，日御也。言日未出之时，若木何能有明赤之光华乎。和《释文》作。
　　何所冬暖？何所夏寒？
　　暖，温也。言天地之气，何所有冬温而夏寒者乎。
　　焉有石林？何兽能言？
　　言天下何所有石木之林，林中有兽能言语者乎。《礼记》曰：“猩猩能言，不离禽兽也。”
　　焉有虬龙，负熊以游？
　　有角曰龙，无角曰虬。言宁有无角之龙负熊兽以游戏乎。朱熹曰：“虬或在龙字上，以游叶之，非是。”《闻校补》云：“游字不入韵，箨疑上或下尚有二句，传写脱之。”《姜校》亦云：“此二句与上二句皆有错简，不必定求韵也。”游国恩谓“此处上下亦有脱简”。
　　雄虺九首，忽焉在？
　　虺，蛇别名也。忽，电光也。言有雄虺，一身九头，速及电光，皆何所在乎。一无速字。
　　何所不死？长人何守？
　　《括地象》曰：“有不死之国，长人长狄。”《春秋》云：“防风氏也。禹会诸侯，防风氏后至，于是便守封隅之山也。”一云何所不老。朱熹云：“此以首叶守，以在叶死，作老非是。”
　　靡九衢，华安居？
　　九交道曰衢。言宁有草，生于水上，无根乃蔓衍于九交之道，又有麻垂草华荣，何所有此物乎？一作{艹并}。徐仁甫据《尔雅》“靡，无也”之训，乃谓“‘无’有‘何’义，则‘靡’亦犹‘何’也。司马相如《封禅文》‘厥涂靡从’，文颖曰：‘其道何从乎？’此靡训何之证”。
　　一蛇吞象，厥大如何？
　　《山海经》云：“南方有灵蛇吞象，三年出其骨。”一或作灵，大或作骨。
　　黑水、玄趾，三危安在？
　　玄趾、三危，皆山名也，在西方。黑水出昆仑山也。趾一作。《姜校》云：“古书趾、多混用，惟不见作玄趾用。”
　　鲮鱼何所？<鬼斤>堆焉处？
　　鲮鱼，鲤也。一云：鲮鱼，陵鲤也，有四足，出南方。<鬼斤>堆，奇兽也。鲮一作陵，所一作居，<鬼斤>一作魁。《闻校补》云：“疑当作‘鲮鱼焉居’。知之者本篇‘何所’凡十二见。有位于述词上者，如‘鲧何所成’、‘何所得焉’、‘殷有惑妇何所依’、‘武发杀殷何所悒’、‘载尸集战何所急’、‘何所不死’、‘寿何所止’、‘其何所从’、‘天何所沓’，有位于表词上者，如‘何所冬暖’、‘何所夏寒’、凡此诸‘所’字，或实用、或虚用，句中咸有所表述。惟此文则不然，其不合本篇语法甚明。若从一改‘所’为‘居’，于语法差合矣。然篇中通例，凡表方位之疑问代名词，但用‘焉’或‘安’，从无用‘何’者。今以下文‘<鬼斤>堆焉处，羿焉毕日，乌焉解羽’推之，疑此当作‘鲮鱼焉居’。意者今本‘居’先误为‘所’，‘焉所’不词，乃又改‘焉’为‘何’尔。《文选?吴都赋》刘注引作‘陵鱼曷止’，‘曷止’二字虽非，然其词性与‘焉居’犹合，以视今本之作‘何所’者，固远胜之。”《姜校》亦谓此句作“鲮鱼焉处”，但掠其说也。
　　羿焉毕日？乌焉解羽？
　　《淮南》言尧时十日并出，草木焦枯，尧命羿仰射十日，中其九日，日中九乌皆死，堕其羽翼，故留其一日也。毕一作弹，一作毙。洪兴祖云：“《说文》曰：毕，射也。音毕。引‘焉弹日’。与羿同，然则毕或作弹，盖字之误尔。”丁晏引毕一作跸，谓“《柳集》误码率作弹”。
　　禹之力献功，降省下土四方；
　　言禹以勤力献进其功，尧因使省迨下土四方也。一无四方二字。刘永济、徐英并校“禹之力”作“禹劳”。
　　焉得彼涂山女，而通之于台桑？
　　言禹治水，道娶金山氏之女，而通夫妇之道于台桑之地。焉一作安，一云焉得彼涂山之女而通于台桑。涂《释文》作涂。
　　闵妃匹合，厥身是继。
　　闵，忧也。言禹所以忧妃匹者，欲为身立继嗣也。《楚辞今注》谓“闵，婚之同音借字。古人凡从门，得声之字，多与从昏得声之，字相通。妃，‘配’之本字”。此婚配匹合为“四同义单词平列连用之联叠修辞”。
　　胡维嗜不同味，而快黾饱？
　　言禹治水道娶者，忧无继嗣耳，何特与众人同嗜欲，苟欲饱快一朝之情乎？故以辛酉日娶，甲子日去而有启也。
　　启代益作后，卒然离孽。
　　益，禹贤臣也。作，为也。后，君也。离，遭也。孽，忧也。言禹以天下禅与益，益避启于箕山之阳，天下皆去益而归启以不君，益卒不得立，故曰遭忧也。
　　何启惟忧，而能拘是达？
　　言天下所以去益就启者，以其能忧思道德，而通拘隔。拘隔者，谓有扈氏叛启，启率六师以伐之也。《金校》曰：“惟，一说作罹。惟为罹之借字。可从。”
　　皆归，而无害厥躬？
　　射，行也。，穷也。言有扈氏所行皆归于穷恶，故启诛之，长无害于其身也。一作射，一作鞠。
　　何后益作革，而禹播降？
　　后，君也。革，更也。播，种也。降，下也。言启所以能变更益而代益为君者，以禹平治水土，百姓得下种百，故思归启也。
　　启棘宾商，九辩九歌；
　　棘，陈也。宾，列也。九辩、九歌，启所乐也。言启能明禹业，陈列宫商之音，备其礼乐也。《朱注》曰：“窃疑棘当作梦，商当作天，以篆文相似而误也。”《说文通训定声》曰：“商当为帝之误字。《天问》‘启棘宾商’，按当作帝，天也。”
　　何勤子屠母，而死分竟地？
　　勤，劳也。屠，裂剥也。言禹剥母背而生，其母之身分散竟地，何以能有圣德，忧劳天下乎。
　　帝降夷羿，革孽夏民；
　　帝，天帝也。夷羿，诸侯，弑夏相者也。革，更也。孽，忧也。言羿弑夏家，居天子之位，荒淫田猎，变更夏道，为万民忧患。
　　胡夫河伯，而妻彼雒嫔？
　　胡，何也。雒嫔，水神，谓宓妃也。《传》曰：“河伯化为白龙，游于水旁，羿见而之，眇其左目。河伯上诉天帝曰：“为我杀羿。”天帝曰：“尔何故得见？”河伯曰：“我时化为白龙出游。”天帝曰：“使汝深守神灵，羿何从得犯汝？今为虫兽，当为人所，固其宜也。羿何罪欤？”深一作保。羿又梦与雒水神宓妃交接也。胡下一有羿字，一作射。
　　冯珧利决，封是；
