<!-- { "loadSidebar": true } -->
　　羌，楚人语词也，犹言卿，何为也。以心揆心为恕。量，度也。
　　各兴心而嫉妒。
　　兴，生也。害贤为嫉，害色为妒。言在位之臣，心皆贪婪，内以其志，恕度他人，谓与己不同，则各生嫉妒之心。推弃清洁，使不得用也。
　　忽驰鹜以追逐兮，非余心之所急。
　　言众人所以驼鹜惶遽者，追逐权贵求财利也，故非我心之所急务。众人急于财利，我独急于仁义也。
　　老冉冉其将至兮，
　　七十曰老。冉冉，行貌。
　　恐名之不立。
　　立，成也。言人年命冉冉而行，我之衰老将以速至。恐身（夫容馆本作行）建德，而功不成名不立也。《论语》曰：“君子疾没世而名不称焉。”屈原建志清白，贪流名于后世也。
　　朝饮木兰之坠露兮，
　　坠，堕也。
　　夕餐秋菊之落英。
　　英，华也，言己旦饮香木之坠露，吸正阳之津液。暮食芳菊之落华，吞正阴之精蕊。勤以香洁自润泽也。
　　苟余情其信夸以练要兮，
　　苟，诚也。练，简也。
　　长<咸页>颔亦何伤。
　　<咸页>颔，不饱貌。言己饮食清洁，诚欲使我行貌信而美好，中心简练而合于道要。虽常<咸页>颔饥而不饱亦无所伤病也。何者众人苟欲饱于财利，己独欲饱于仁义也。
　　木根以结ぇ兮，
　　，持也。根，以喻本也。
　　贯薜荔之落蕊。
　　贯，累也。薜荔，香草也，缘木而生落，堕也。蕊，实也。累香草之实，执持忠信貌也，言己施行常木引坚，据持根本，又贯累香草之实，执持忠信，不为华饰之行也。
　　矫菌桂以纫蕙兮，
　　矫，直也。
　　索胡绳之纟丽々。
　　胡绳，香草也。纟丽纟丽，索好貌，言己行虽据履根本，犹复矫直菌桂芳香之性，纫索胡绳，令之泽好，以善自约束，终无懈己也。
　　謇吾法夫前修兮，非世俗之所服。
　　言我忠信謇謇者，乃上法前世远贤，固非今俗人之所行也。一云（夫容馆本作或曰），謇，难也，言己服饰虽为难法，我仿前贤以自修洁，非今世俗人所服佩。
　　虽不周于今之人兮，
　　周，合也。
　　愿依彭咸之遗则！
　　彭咸，殷贤大夫也，谏其君不听，自投水而死。遗，馀也。则，法也。言己所行忠信，虽不合于今之世人，愿依古之贤者彭咸馀法，以自率厉也。
　　长太息以掩涕兮，哀民生之多艰。
　　艰，难也，言己自伤施行不合于世，将效彭咸自沉于渊，乃太息长悲，哀念万民，受命而生，遭遇多难，以陨其身。申生雉经，自胥沉江，是谓多难也。
　　余虽好夸以几羁兮，
　　几羁，以马自喻也。缰在口曰几，革络头曰羁，言为人所系累之也。
　　謇朝谇而夕替。
　　谇，谏也，《诗》云：“谇予不顾”。替，废也，言己虽有绝远之智，夸好之姿，然以为谗人所几羁而系累也，故朝谏謇謇于君，夕暮而身废弃也。
　　既替余以蕙纟襄兮，
　　纟襄，佩带也。
　　又申之以揽ぇ。
　　又，复也。言君所以弃己者，以余带佩众香，行役忠正之故也。然犹复重引芳ぇ出自结束，执意弥笃也。
　　亦余心之所善兮，虽九死其犹未悔！
　　悔，恨也，言己履行忠信，执守清白，亦我心中之所美善也。虽以见过，支解九死，终不悔恨。
　　怨灵之浩荡兮，
　　上政迷乱则下怨，父行悖惑则子恨。灵，谓怀王也，浩犹浩浩，荡犹荡荡，无思虑貌也，《诗》云：“子之荡兮”。
　　终不察夫民心。
　　言己所以怨恨于怀王者，以用心浩荡，骄傲放恣，无有思古，终不察荇万民善恶之心，故朱紫相乱，国将倾危也。夫君不思虑，则忠臣被诛，则风俗怨而生逆暴，故民心不可不熟察之也。
　　众女嫉余之蛾眉兮，
　　众女谓众臣也，女，阴也，无专擅之义，犹君动而臣随也，故以喻臣也。蛾眉，好貌。
　　谣诼谓余以善淫。
　　谣谓毁也。诼犹谗也。淫，邪也，言众女嫉妒蛾眉美好之人，谓之美而淫，不可信也，犹众臣嫉妒忠正，言己淫邪不可任用也。
　　固时俗之工巧兮，亻面规矩而改错。
　　亻面，背也。圆曰规，方曰矩。改，更也。错，置也，言今世之工才智强巧，背弃规矩，更造方圆，必不坚固，败材木也，以言佞臣巧于言语，背违先圣之法，以意妄造，必乱政治，危君国也。
　　背绳墨以追曲兮，
　　追，犹随也。绳墨所以正其曲直。
　　竞周容以为度。
　　周，合也，法，度也，言百工不循绳墨之直道，随从曲木，屋必倾危而不可居也，以言人臣不修仁义之道，背弃忠直，随从妄佞，苟合于世，以求容媚，以为常法，身必倾危，而被刑戮也。
　　忄屯郁邑余傺兮，
　　忄屯，忧貌。傺，失志貌。，犹堂堂，立貌也。傺，犹住也。楚人名住曰傺。邑一作悒；一本注云：忄屯，自念貌。
　　吾独穷困乎此时也。
　　言我所以忄屯忄屯而忧（夫容馆本作自念），中心郁悒，怅然住立者，以不能随从世俗，屈求容媚，故为时人所穷困也。
　　宁溘死以流亡兮，
　　溘，犹奄也。
　　余不忍为此态也。
　　言我宁奄然而死，形体流亡，不忍以中正之性，为邪淫之态也。
　　鸷鸟之不群兮，
　　鸷，执也，此谓能执服众鸟，鹰之类，以喻忠正也。
　　自前世而固然。
　　言鸷鸟执志刚厉，特处不群，以言忠正之士亦执分守节，不随俗人，自前世固然，非独于今，比干、伯夷是也。
　　何方圜之能周兮，夫孰异道而相安！
　　言何所有方凿受圆枘而能合者，谁有异道而相安耶，言忠佞不相为用也。
　　屈心而抑志兮，
　　抑，案也。
　　忍尤而攘诟。
　　尤，过也。攘，除也。诟，耻也，言己所以能屈案心志，含忍罪过而不去者，欲以除去耻辱，诛谗佞之人，如孔子者欲以除少正卯也。
　　伏清白以死直兮，固前圣之所厚！
　　言士有伏清白之志，意死忠直之节者，固前世圣王之所厚哀也。故武王伐纣，封比干之墓，表商容之闾也。
　　悔相道之不察兮，
　　悔，恨也。相，视也。察，审也。
　　延伫乎吾将返。
　　延，长也。伫，立貌也。《诗》云：“伫立以泣”言自悔恨，相视事君之道，不明审察，若比干伏节死于义，我故长立而望，将欲还反终己之志也。
　　回朕车以复路兮，
　　回，旋也。路，道也。
　　及行迷之未远。
　　迷，误也，言乃旋我之车以反故道，及己迷误之路，尚未甚远也。同姓无相去之义，故屈原遵道行义，欲还归之也。
　　步余马于兰皋兮，
　　步，徐行也。泽曲曰皋，《诗》云：“鹤鸣于九皋”。
　　驰椒丘且焉止息。
　　土高四堕曰椒丘，言己欲还，则徐步我之马于芳泽之中，以观听怀王，遂止高丘而止息，以须君命也。
　　进不入以离尤兮，退将复吾初服。
　　退，去也，言己诚欲遂进，竭其忠诚。君不肯纳，恐归重遇祸，故将复去吾初始清洁之服也。
　　制芰荷以为衣兮，
　　制，裁也。芰，菱也。秦人曰{艹后}。荷，芙蕖也。
　　集芙蓉以为裳。
　　芙蓉，莲华也。上曰衣，下曰裳。言己进不见纳，犹复制裁芰荷，集合芙蓉，以为衣裳，被服愈洁，善愈明（夫容馆本有也字）。
　　不吾知其亦已兮，苟余情其信芳。高余冠之岌岌兮，
　　岌岌，高貌。
　　长余佩之陆离。
　　陆离，犹参差，众貌也。言己怀德不用，复高我之冠，长我之佩，尊其威仪，整其服饰，以异于众人之服。
　　芳与泽其杂糅兮，
　　芳，德之貌也。泽，质之润也。玉坚而有润泽。糅，杂也。
　　唯昭质其犹未亏。
　　唯，独也。昭，明也。亏，歇也。言我外有芬芳之德。内有玉泽之质，二美杂会，兼在于己，而不得施用，故独保明其身，无有亏歇而已，所谓道行则兼善天下，不用则独善其身也。
　　忽反顾以游目兮，
　　忽，疾貌。
　　将往观乎四荒。
　　荒，远也，言己欲进忠信，以辅事君，而不见省，故忽然反顾而去，将遂游目，往观四远之外，以求贤君也。
　　佩缤纷其繁饰兮，
　　缤纷，盛貌。繁，众也。
　　芳菲菲其弥章。
　　菲菲犹勃勃。芳，香貌也。章，明也，言己虽欲之四方荒远，犹整饰仪容，佩玉缤纷而众盛，忠信勃勃而愈明，终不以远故改其行。
　　民生各有所乐兮，余独好以为常。
　　言万民禀天命而生，各有所乐。或乐谄佞，或乐贪淫，我独好修正直，以为常行也。
　　虽体解吾犹未变兮，岂余心之可惩！
　　惩，艾也，言己好循忠信，以为常行，虽获{自辛}支解志犹不艾也。
　　女Ч之婵媛兮，
　　女Ч，屈原姊也。婵媛，犹牵引也。
　　申申其詈予。
　　申申，重也。余，我也。言女Ч施行不与众合，以见流放，故来牵引，数怒重骂我也。
　　曰玄幸直以忘身兮，
　　曰，女Ч词也。玄，尧臣也。《帝系》曰：“颛顼后五世而生玄”幸，狠也。
　　终然夭乎羽之野。
　　蚤死曰夭。言尧使玄治洪水，幸狠自用，不顺尧命，乃殛之羽山，死于中野。女Ч比屈原于玄，不承君意，亦将遇害也。
　　汝何博謇而好兮，纷独有此夸节。
　　女Ч数谏屈原，言汝何为独博采往古，好謇謇，有此夸异之节。不与众同，而见憎恶于世也。
　　ペべご以盈室兮，
　　ペ，蒺藜也。べ，王刍也。ご，耳也。诗曰楚楚者ペ。又曰终朝采べ。三者皆恶草，以喻谗佞盈满于侧者也。
　　判独离而不服。
　　判，别也。女Ч言众人皆佩ペべ耳，为谗佞之行，满于朝廷而获富贵，汝独服兰蕙，守忠直，判然离别，不与众同，故斥弃也。
　　众不可户说兮，孰云察余之中情？
　　屈原外困群佞，内被姊詈。知世莫识，言己之心志所执，不可户人告，谁当识我之中情之善否也。
　　世并举而好朋兮，
　　朋，党也。
　　夫何茕独而不予听？
　　茕，孤也。诗曰哀此茕独。余，我也，言此俗之人，皆行佞伪，相与朋党，并相荐举忠直之士，孤茕特独，何肯听用我言而纳受之也？
　　依前圣以节中兮，
　　节，度也。《文选》以作之。
　　喟凭心而历兹。
　　喟，叹貌也。历，数也。兹，此也。言己所言皆依前代圣王之法，节气中和，喟然舒愤懑之心，历数前世成败之道而为作此词也。
　　济沅湘以南征兮，
　　济，度也。沅湘，水名也。征，行也。
　　就重华而陈词：
