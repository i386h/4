<!-- { "loadSidebar": true } -->
　　言象欲杀舜，变化其态，内作奸诈，使舜治廪，从下焚之，又命穿井，从上之，终不能害舜。舜为天子，封象于有鼻，而后嗣子孙长为诸侯也。一云而后嗣逢长。
　　成汤东巡，有莘爰极；
　　有莘，国名。爰，于也。极，至也。言汤东巡狩至有莘国，以为婚姻也。
　　何乞彼小臣，而吉妃是得？
　　小臣，谓伊尹也。言汤东巡狩，从有莘氏乞丐伊尹，因得吉善之妃以为内辅也。
　　水滨之木，得彼小子；夫何恶之，媵有莘之妇？
　　小子，谓伊尹。媵，送也。言伊尹母任身，梦神女告之曰：“臼灶生黾，亟去，无顾。”居无几何，臼灶中生黾，母去，东走。顾视其邑，尽为大水，母因溺死，化为空桑之木。水干之后，有小儿啼水涯，人取养之。既长大，有殊才。有莘恶伊尹从木中出，因以送女也。一无彼字。
　　汤出重泉，夫何{自辛}尤？
　　重泉，地名也。言桀拘汤于重泉而复出之，夫何用罪法之不审也。
　　不胜心伐帝，夫谁使挑之？
　　帝，谓桀也。言汤不胜众人之心，而以伐桀，谁使桀先挑之也。挑一作祧。
　　会黾争盟，何践吾期？
　　言武王将伐纣，纣使胶鬲视武王师，胶鬲问曰：“欲以何日至殷？”武王曰：“以甲子日。”胶鬲还报纣。会天大雨，道难行，武王昼夜行。或谏曰：“雨甚，军士苦之，请且休息。”武王曰：“吾许胶鬲以甲子日至殷，今报纣矣，吾甲子日不到，纣必杀之，吾故不敢休息，欲救贤者之死也。”遂以甲子日之朝诛纣，不失期也。一作会晁请盟。徐英谓会朝即甲朝，会，甲字之讹。
　　苍鸟群飞，孰使萃之？
　　苍鸟，鹰也。萃，集也。言武王伐纣，将帅勇猛，如鹰鸟群飞，谁使武王集聚之者乎？沈祖绵曰：“孙诒让以为《齐世家》之苍兕，《索隐》本或作苍雉为证。疑苍鸟原文系苍雉。苍雉，汉因吕后名雉，改雉为鸟耳。”
　　到击纣躬，叔旦不嘉。
　　旦，周公名也。嘉，善也。言武始至孟津，八百诸侯不期而到，皆曰纣可伐也。白鱼入于王舟，群臣咸曰：“休哉。”周公曰：“虽休勿休。”故曰叔旦不嘉也。到一作列。到读作倒，倒击云者，言殷之诸侯背纣而倒戈击商也。到，盖倒字之脱。《闻校补》谓到为劲之误训力。朱季海谓“纣已先焚死，盖倒挈其尸而击之”。孙作云谓到作倒，言周人倒击纣身。皆非。
　　何亲揆发足，周之命以咨嗟？
　　揆，度也。言周公于孟津揆度天命，发足还师而归，当此之时，周之命令已行天下，百姓咨嗟，叹而美之也。一无何字，一云周命咨嗟。《姜校》云：“依《章句》义则无何字；依文义则有何字是也。”
　　授殷天下，其位安施？
　　言天始授殷家以天下，其王位安所施用乎。善施者若汤也。位一作德。刘永济《楚辞音注详解》谓“位当，从一本作德，下文曰‘其罪，伊何’，‘其德’与‘其罪’对文以见意”。闻氏云：“王注曰‘其王位安所施用乎’，王位亦当作王德。吉藩府翻宋本、朱燮元本、黄省曾本、大小雅堂本并作‘其王德位’，则合德与位二本而并存之。”，
　　反成乃亡，其罪伊何？
　　言殷王位已忧，反复亡之，其罪惟何乎。罪若纣也。乃一作及。《刘考异》云：“据注似当作‘及成反亡’。”《闻校补》云：“刘说是也。王注曰‘言殷王位已成，反复亡之’，是王本作‘及成乃亡’。今本作反，因及反形近，又蒙注中‘反复亡之’之文误。”
　　争遣伐器，何以行之？
　　伐器，攻伐之器也。言武王伐纣，发遣干戈攻伐之器，争先在前，独何以行之乎。孙作云读遣为迁，训分迁；伐为罚，罚器即罚殷之器，亦即战利品；此谓胜殷之国分战利品。
　　并驱击翼，何以将之？
　　言武王三军，人人乐战，并载驱载驰，赴敌争先，前歌后舞，凫藻ん呼，奋击其翼，独何以率之也。凫藻ん呼一作如鸟噪呼。
　　昭后成游，南土爰底。
　　爰，于也。底，至也。言昭王背成王之制而出游，南至于楚，楚人沈之，而遂不还也。《刘考异》云：“据注后疑作倍。”
　　厥利惟何，逢彼白雉？
　　厥，其也。逢，迎也。言昭王南游，何以利于楚乎，以为越裳氏献白雉，昭王德不能致，欲亲往逢迎之。
　　穆王巧梅，夫何为周流？
　　梅，贪也。言穆王巧于辞令，贪好攻伐，远征犬戎，得四白狼，四白鹿，自是后，夷狄不至，诸侯不朝，穆王乃更巧词，周流而往说之，欲以怀来也。一云夫何周流，梅一作，洪兴祖引《方言》作扌每，“其字从手。诸本作梅，其字从木，传写误耳。每，玉名，亦非也”。《朱注》本作扌每，云：“扌每字从手；或从木、从玉者，皆非也。”《闻校补》谓“梅、扌每并当为，字之误也。巧读为考”，考即考牧；“将以考校八骏之德力故曰考牧也”。孙作云，谓梅亦作，通作牧，言巧牧。
　　环理天下，夫何索求？
　　环，旋也。言王者当道德，以来四方，何为乃周旋天下，而求索之也。
　　妖夫曳，何号于市？
　　妖，怪也。号，呼也。昔周幽王前世有童谣曰：“弧箕服，亡周国。”后有夫妇卖是器，以为妖怪，执而曳戮之于市也。《闻校补》云：“疑当作衔，字之误也。王注不释义，但曰‘执而曳戮之于市’。然无戮义，是王本不作明甚。上文曰‘鸱龟曳衔’。此文‘曳衔’之语，正与彼同。今本作曳者，衔形近，注，中又有‘夫妇卖是器’之语，故衔误为也。‘曳衔’者，曳、纟曳同，系也；衔，相衔接也。”孙作云亦取其说。
　　周幽谁诛？焉得夫褒姒？
　　褒姒，周幽王后也。昔夏后氏之衰也，有二神龙止于夏庭，而言曰：“余，褒之二君也。”夏后布币糈而告之，龙亡而在，椟而藏之。夏亡传殷，殷亡传周，比三代莫敢发也。至厉王之末，发而观之，流于庭，化为玄鼋，入王后宫。后宫处妾遇之而孕，无夫而生子，惧而弃之。时被戮夫妇夜亡，道闻后宫处妾所弃女啼声，哀而收之，遂奔褒。褒人后有罪，幽王欲诛之，褒人乃入此女以赎罪，是为褒姒，立以为后。惑而爱之，遂为犬戎所杀也。
　　天命反侧，何罚何佑？
　　言天道神明，降于人之命，反侧无常，善者佑之，恶者罚之。《闻校补》曰：“刘盼遂氏云当作‘何佑何罚’，罚与杀韵。案刘说是也。王注曰‘善者佑之，恶者罚之’。先言‘佑’，后言‘罚’，是王本尚未倒。”，
　　齐桓九会，卒然身杀？
　　言齐桓公任管仲，九合诸侯，一匡天下，任竖刁易牙，子孙相杀，虫流出户，一人之身，一善一恶，天命无常，罚佑之不恒也。会一作合。
　　彼王纣之躬，孰使乱惑？
　　惑妲己也。
　　何恶辅弼，谗谄是服？
　　服，事也。言纣憎辅弼，不用忠直之言，而事用谄谗之人也。谄一作讠阎。
　　比干何逆，而抑沈之？
　　比干，圣人，纣诸父也。谏纣，纣怒，乃杀之，剖其心也。徐仁甫曰：“余疑‘抑沈’当作‘沈抑’，《惜诵》‘，情沉抑而不达’，正作‘沉，抑’。‘赐封’当作‘封赐’，联合词组颠倒其义不变。如此则‘抑’与‘赐’叶矣。而‘金’字为后人妄增，显然无疑。”，
　　雷开阿顺，而赐封之？
　　雷开，佞人也。阿顺于纣，乃赐之金玉而封之也。一云雷开何顺而赐封金。吉城《楚辞甄微》谓雷通作累，开，微子启也。以身殉国为累。“微子志存社祀，无愧于殷先王，不徒效忠于独夫也。屈子称之以累，得《春秋》之义矣”。其说可参。
　　何圣人之一德，卒其异方？
　　圣人，谓文王也。卒，终也。言文王仁圣。能纯一其德，则天下异方，终皆归之也。《闻校补》云：“游国恩氏云：‘卒其异方’当作‘卒异其方’‘其’斥，梅伯箕子，言梅伯箕子各异其方也。案：游说是也。《淮南子?泰族训》曰‘箕子比干，异趣而皆贤’，义可与此互参。王注曰‘言文王仁圣，能纯一其德，则天下方终皆归之也’，是王本‘异其’二字已倒。”
　　梅伯受醢，箕子详狂。
　　梅伯，纣诸侯也。言梅伯忠直，而数谏纣，纣怒，乃杀之，菹醢其身。箕子见之，则被详狂也。详一作佯。《刘考异》云：“案《礼记?王制》疏引受作菹，是也。”
　　稷维元子，帝何竺之？
　　元，大也。帝，谓天帝也。竺，厚也。言后稷之母姜原出，见大人之迹，怪而履之，遂有娠，而生后稷。后稷生而仁贤，天帝独何以厚之乎。竺一作笃，一云帝何竺鸟何燠，并无之字。
　　投之于冰上，鸟何燠之？
　　投，弃也。燠，温也。言姜原以后稷无父而生，弃之于冰上，有鸟以翼覆荐温之，以为神，乃取而养之。《诗》曰：“诞之寒冰，鸟覆翼之。”燠一作懊。
　　何冯弓挟矢，殊能将之？
　　冯，大也。挟，持也。言后稷长大，持大强弓，挟箭矢，桀然有殊异将相之才，冯一作凭。
　　既惊帝切激，何逢长之？
　　帝，谓纣也。言武王能奉承后稷之业，致天罚如诛于纣，切激而数其过，何逢后世继嗣之长也。惊一作敬，切一作功。
　　伯昌号衰，秉鞭作牧。
　　伯昌，谓文王也。秉，执也。鞭以喻政。言纣号令既衰，文王执鞭持政，为雍州之牧也。
　　何令彻彼岐社，命有殷国？
　　彻，坏也。社，土地之主也。言武王既诛纣，令坏歧之社，言而有信己受天命而有殷国，因徙以为天下之社也。一云命有殷之国。孙作云谓彻通作撤，训除去。
　　迁藏就岐，何能依？
　　言太王始与百姓徙其宝藏，不就歧下，何能使其民依倚而随之也。太王一作文王。
　　殷有惑妇，何所讥？
　　惑妇，谓妲己也。讥，谏也。言妲己惑误于纣，不可复讥谏也。
　　受赐兹醢，西伯上告；
　　兹，此也。西伯，文王也。言纣醢梅伯以赐诸侯，文王受之以祭，告语于上天也。
　　何亲就上帝罚，殷之命以不救？
　　上帝，谓天也。言天帝亲致纣之罪罚，故殷之命不可复救也。一云上帝之罚。
　　师望在肆，昌何识？
　　师望，谓太公也。昌，文王名也。言太公在市肆而屠，文王何以识知之乎。识一作志。
　　鼓刀扬声，后何喜？
　　后，谓文王也。言吕望鼓刀在列肆，文王亲往问之，吕望对曰：“下屠屠牛，上屠屠国。”文王喜载与俱归也。
　　武发杀殷，何所悒？
　　言武王发欲诛殷纣，何以ぉ悒而不能久忍也。
　　载尸集战，何所急？
　　尸，主也。集，会也。言武王伐纣，载文王木主，称太子发，急欲奉行天诛，为民除害也。
　　伯林雉经，维其何故？
