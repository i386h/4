<!-- { "loadSidebar": true } -->
　　伯，长也；林，君也。谓晋太子申生为后母骊姬所谮，遂雉经而自杀。
　　何感天抑坠，夫谁畏惧？
　　言骊姬谗杀申生，其冤感天，又谗逐群公子，当复谁畏惧也。
　　皇天集命，惟何戒之？
　　言皇天集禄命而与王者，王者何不常畏慎而戒惧也。
　　受礼天下，又使至代之？
　　言王者既已行礼义，受天命而有天下，又何为至使异姓代之乎。一无又字，郭在贻氏谓至通作周，言又使周代殷而有天下也（详《楚辞解诂》）。
　　初汤臣挚，后兹承辅；
　　言汤初举伊尹以为凡臣耳，后知其贤，乃以备辅翼承疑用其谋也。承一作丞。《姜校》云：“按王注‘乃以备辅翼，承疑用其谋也’。则作承是也。”
　　何卒官汤，尊食宗绪？
　　卒，终也。绪，业也。言伊尹佐汤命，终为天子，尊其先祖，以王者礼乐祭祀，绪业流于子孙。
　　勋阖梦生，少离散亡；
　　勋，功也。阖，吴王阖庐也。梦，阖庐祖父寿梦也。寿梦卒，太子诸樊立，诸樊卒，传弟馀祭，馀祭卒，传弟夷末，夷末卒，太子王僚立。阖庐，诸樊之长子也，次不得为王，少离散亡，放在外，乃使专诸刺王僚，代为吴王，子孙世盛。以伍子胥为将，大有功勋也。孙作云谓离通作罹。
　　何壮武厉，能流厥严？
　　壮，大也。言阖庐少小散亡，何能壮大厉其勇武，流其威严也。
　　彭铿斟雉，帝何飨？
　　彭铿，彭祖也。好和滋味，善斟雉羹，能事帝尧，尧美而飨食之。
　　受寿永多，夫何久长？
　　言彭祖进雉羹于尧，尧飨食之以寿考，彭祖至八百岁，犹自悔不寿，恨枕高而唾远也。
　　中央共牧，后何怒？
　　牧，草名也，有实。后，君也。言中央之州有歧首之蛇，争共食牧草之实，自相啄啮。以喻夷狄相与忿争，君上何故当怒之乎。牧，唐本作牧，注同；一作枚。又，陈直谓牧当作<白攵>，古伯字。《竹书纪年》周厉王十三年，王在彘，共伯摄行天子事。其说可参。
　　蛾微命，力何固？
　　言蛾有毒之，受天命负力坚固。屈原以喻蛮夷自相毒，固其常也。独当忧秦吴耳。蛾一作蜂蚁。
　　惊女采薇，鹿何？
　　，福也。言昔者有女子采薇菜，有所惊而走，因获得鹿，其家遂昌炽，天乃之也。一作佑。《闻校补》谓“‘惊女’二字当互易。‘女惊采薇’者，惊读为警，戒也，言女戒之，令匆采薇也。‘女警’与‘鹿’对文见义。王注曰‘有女子采薇菜，有所惊而走’，又曰‘女子惊而北走’。所据本固尚作‘女惊’不作‘惊女’也。”
　　北至回水，萃何喜？
　　萃，止也。言女子惊而北走，至于回水之上，止而得鹿，遂有禧喜也。孙作云谓萃作卒，喜作饣喜，字从食。沈祖绵谓萃作谇，训谏；喜作讠喜，从言，训痛。
　　兄有噬犬，弟何欲？
　　兄，谓秦伯。噬犬，犬也。弟，秦伯弟针也。言秦伯有犬，弟欲请之。
　　易之以百两，卒无禄？
　　言秦伯不肯与弟针犬，针以百两金易之，又不听，因逐针而夺其爵禄也。
　　薄暮雷电，归何忧？
　　言屈原书壁所问略讫，日暮欲去时，天大雨雷电，思念复至。自解曰：归何忧乎。
　　厥严不奉，帝何求？
　　言楚王惑信谗佞，其威严当日堕，不可复奉成，虽从天帝求福，神无如之何。
　　伏匿穴处，爰何云？
　　爰，于也。吾将退于江滨，伏匿穴处耳，当复何言乎。
　　荆勋作师，夫何长？
　　荆，楚也，师，众也。勋，功也。初，楚边邑之处女与吴边邑之女争桑于境上，相伤，二家怒而相，攻，于是楚为此兴师，攻灭吴之边邑，而怒始有功。时屈原又谏，言我先为不直，恐不可久长也。《闻校补》谓“勋作”二字倒乙，长通作常。
　　悟过改更，我又何言？
　　欲使楚王觉悟引过自与，以谢于吴，不从其言，遂相攻伐。言祸起于细微也。悟一作寤。闻一多曰：“本篇，呵壁之词，所问皆自然现象与历史陈迹，初未羼入作者个人成分，故知我字必系衍文。又案此句本当移上与‘伏匿穴处’句相承。‘伏匿穴处云何爰，悟过改更又何言’，语意相偶，句法亦一律也。”其说可从。又《天问解》言作害，引一作言。
　　吴光争国，久余是胜；
　　光，阖庐名也。言吴与楚相伐，至于阖庐之时，吴兵入郢都，昭王出奔，故曰吴光争国，久余是胜。言大胜我也。《闻校补》云：“此句无问词，与本篇文例不合。当于‘久’上补‘何’字。‘吴光争国何久余是胜’者，言初楚屡胜吴，何以公子光弑立后，吴乃屡胜楚也。”
　　何环穿自闾社丘陵，爰出子文？
　　子文，楚令尹也。子文之母，郧公之女，旋穿闾社，通于丘陵以淫，而生子文。弃之梦中，有虎乳之，以为神异，乃取收养焉。楚人谓乳为，谓虎为于菟，故名斗于菟，字子文，长而有贤仁之才也。一云何环闾穿社以及丘陵是淫是荡爰出子文。
　　吾告堵敖以不长；
　　堵敖，楚贤人也。屈原放时，语堵敖曰：“楚国将衰，不复能久长也。”一本以下有楚子。
　　何试上自予，忠名弥彰？
　　屈原言我何敢尝试君上，自干忠直之名，以显彰后世乎？诚以同姓之故，中心恳恻，义不能已也。试一作诫，予一作与，彰一作章。

　　●卷四
　　《九章》者，屈原之所作也。屈原放于江南之{土}，思君念国，忧心罔极，故复作《九章》，章者，着也，明也。言己所陈忠信之道，甚着明也。卒（《释文》作）不见纳，委命自沈，楚人惜而哀之，世论其词以相传焉。
　　○惜诵
　　惜诵以致兮，
　　惜，贪也。诵，论也。致，至也。，病也。言己贪忠信之道，可以安君，论之于心，诵之于口，至于身以疾病而不能忘，一作愍（汲古阁本作闵）。徐仁甫谓惜当为昔字之形增。诵训谏。“谓昔日谏君以致愍也”。
　　发愤以杼情。
　　愤，懑也。杼，渫也。言己身虽疲病，犹发愤懑作此辞赋，陈列利害，渫己情思以讽谏君也。杼一作舒。
　　所作忠而言之兮，
　　言己所陈忠信之道，先虑于心，合于仁义，乃敢为君言之也。作一作非，一本忠下有心字。
　　指苍天以为正。
　　春曰苍天。正，平也。设君谓己作言非邪，愿上指苍天使平正之也。夫天明察无所阿私，惟德是辅，惟恶是去，故指之以为誓也。
　　令五帝以中兮，
　　五帝，谓五方神也。东方为太南方为炎帝，西方为少昊，北方为颛顼，中央为黄帝。，犹分也。言己复命五方之帝分言是与非也。一本作析中。
　　戒六神与乡服；
　　六神，六宗之神也。《尚书》“于六宗”。乡，对也。服，事也。言己愿复令六宗之神对听己言事可行与否也。一云以乡服。
　　俾山川以备御兮，
　　俾，使也。御，侍也。
　　命咎繇使听直。
　　咎繇，圣人也。言己复愿令山川之神备列而处，使御知己志，又使圣人咎繇听我之言忠直与否也。夫神明昭人心，圣人达人情，故屈原动以神圣自证明也。命一作会，使一作以。
　　竭忠诚以事君兮，
　　竭，尽。一本君下有子字。
　　反离群而赘尤。
　　群，众也。赘尤，过也。言己竭尽忠信以事君，若人之有赘尤之病，与众别异，以得罪谪也。
　　忘儇媚以背众兮，
　　儇，佞也。媚，爱也。背，违也。言己行正直，忘为佞媚之行，违亻背众人而见憎恶也。
　　待明君其知之。
　　须贤明之君则知己之忠也。《书》曰：“知人则哲。”秦缪公举由余，齐桓公任管仲，知人之君也。一本无明字。
　　言与行其可迹兮，
　　出口为言，所履为迹。
　　情与貌其不变。
　　志愿为情，颜色为貌变，易也。言己吐口陈辞，言与行合，诚或循迹；情貌相副，内外若一，终不变易也。
　　故相臣莫若君兮，
　　言相视臣下，忠之与佞，在君知之明也。
　　所以证之不远。
　　证，验也。言相臣动作应对，察言观行，则知其善恶，所证验之迹，近取诸身而不远也。一本之下有而字。
　　吾谊先君而后身兮，
　　言我执忠信仁义者，诚先安君父，然后乃及于身也。夫君安则己娄，君危则己危也。
　　羌众人之所仇；
　　羌，然辞也。怒耦曰仇。言在位之臣营私为家，己独先君而后身，其义相反，故为众人所仇怨。一本羌下有然字，一本仇下有也字。
　　专惟君而无他兮，
　　惟一作思，一作为。《姜校》谓“作思者，王逸训惟为思，因而误也；作为者，声近而误也”。
　　又众兆之所雠。
　　兆，众也。百万为兆，父怨为雠。言己专心思欲竭忠情以安于君，无有他志，不与众同趋，故为众所怨雠，欲杀己也。兆一作人，一本雠下有也。
　　壹心而不豫兮，
　　豫，犹豫也。孙诒让谓豫训诈。
　　羌不可保也；
　　保，知也。言己专壹忠信以事于君，虽为众人所恶，志不犹豫，顾君心不可保知，易倾移也。一本此句与下文皆无也字。
　　疾亲君而无他兮，
　　疾，恶。
　　有招祸之道也。
　　招，召也。言己疾恶谗佞欲亲近君侧，众人悉来害己，有招祸之道，将遇咎也。闻氏《校补》谓“有当为又”。
　　思君其莫我忠兮，
　　言众人思君皆欲自利，无若己欲尽忠信之节。引忠一作知。
　　忽忘身之贱贫。
　　言己忧国念君，忽忘身之贱贫，犹愿自竭。
　　事君而不贰兮，
　　贰，二也。而一作其。
　　迷不知宠之门。
　　迷，惑也。言己事君竭尽信诚，无有二心，而不见用，意中迷惑，不知得遇宠之门户，当何由之也。
　　忠何罪以遇罚兮，
　　罚，刑。
　　亦非余心之所志。
　　言己履行忠直，无有罪过，而遇放逐，亦非我本心宿营志所望于君也。一本此句末与下文皆有也字。
　　行不群以巅越兮，
　　巅，殒；越，坠。
　　又众兆之所ㄉ。
　　ㄉ，笑也。楚人谓相啁笑曰ㄉ。言己行度不合于俗语，身以巅堕，又为人之所笑也。或曰众兆之所异，言己被放而巅越，昔行与众异也。
　　纷逢尤以离谤兮，
　　纷，乱貌也。尤，过也。
　　謇不可释。
　　謇，辞也。释，解也。言己逢遇乱君而被罪过，终不可复解释而说也，一本句末有也字。
　　情沈抑而不达兮，
　　沈，没也。抑，按也。
　　又蔽而莫之白。
　　言己怀忠贞之情，沈没胸臆，不得白达，左右壅蔽，无肯白达己心也。一本句末有也字。
　　心郁邑余傺兮，
