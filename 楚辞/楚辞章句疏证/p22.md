<!-- { "loadSidebar": true } -->
　　自沈渊也。《史记》作常流。
　　葬于江鱼之腹中。
　　身消烂也。一无之字，《史记》云而葬乎江鱼腹中耳。
　　安能以皓皓之白，
　　皓皓，犹皎皎也。皓一作皎。
　　而蒙世俗之尘埃乎？”
　　被点污也。一无而字，尘埃，《史记》作温蠖，说者曰，温蠖，犹忄昏愦也。
　　渔父莞尔而笑，
　　笑离<齿所>也。
　　鼓而去。
　　叩舷也。一作曳。
　　歌曰：
　　一本歌上有乃字。
　　“沧浪之水清兮，
　　喻世昭明。
　　可以濯吾缨。
　　沐浴升朝廷也。吾一作我。
　　沧浪之水浊兮，
　　喻世昏ウ。
　　可以濯吾足。”
　　宜隐遁也。吾一作我。
　　遂去，不复与言。
　　合道真也。

　　●卷八
　　《九辩》者，楚大夫宋玉所作也。辩者，（一作辨）变也，谓陈道德以变说君也。九者，阳之数，道之纲纪也。故天有九星，以正机衡；地有九州岛，以成万邦；人有九窍，以通神明。屈原怀忠贞之心而被谗邪，伤君ウ蔽，（一作昧）国将危亡，乃援天地之数，列人形之要，可履而行也。宋玉者，屈原弟子也。闵惜其师忠而放逐，故作《九辩》以述其志。至于汉兴，刘向、王褒之徒咸悲其文，依而作词，故号为“楚词”。亦采其以立义焉。
　　○九辩
　　悲哉秋之为气也！
　　寒气聊戾，岁将暮也。
　　萧瑟兮草木摇落而变衰。
　　阴冷促急，风疾暴也。
　　华叶陨零，肥润去也。
　　形体易色，枝叶枯槁也。自伤不遇，将与草木俱衰老也。
　　忄栗兮若在远行；
　　思念暴戾，必自伤也。
　　远客出去，之他方也。
　　登山临水兮送将归。
　　升高远望，视江河也。
　　族亲别逝，还故乡也。
　　寥兮天高而气清；
　　旷荡空虚也。或曰：寥犹萧条。萧条，无云貌。寥，《释文》作。
　　秋天高朗，体清明也。言天高朗照见无形，伤君昏乱，不聪明也。
　　兮收潦而水清。
　　源渎顺流，漠无声也。一作寂。一作寥，一作。
　　沟无溢滥，百川静也。言川水夏浊而秋清，伤人君无有清明之时也。
　　よ凄增欷兮薄寒之中人。
　　怆痛感动，叹累息也。
　　伤我肌肤，变颜色也。
　　怆忄广忄良兮去故而就新；
　　中情怅惘，意不得也。
　　初会Θ钅吾，志未合也。
　　坎廪兮贫士失职而志不平。
　　数遭患祸，身困极也。
　　亡财遗物，逢寇贼也。
　　心常愤懑，意未服也。
　　廓落兮羁旅而无友生；
　　丧妃失耦，块独立也。
　　远客寄居，孤单特也。羁一作羁，一无生字。
　　惆怅兮而私自怜。
　　后党失辈，惘愁毒也。
　　窃内念己，自悯伤也。
　　燕翩翩其辞归兮，
　　将入大海，飞回翔也。
　　蝉寂漠而无声；
　　螗蜩敛翅，而伏藏也。寂漠一作寂寞。
　　雁ńń而南游兮，
　　雄雌和乐，群戏行也。ń一作邕，一作痈。
　　鸡啁哳而悲鸣。
　　奋翼鸣呼，而低昂也。夫燕蝉遇秋寒将入水穴处，而怀忧惧，候雁鸡喜乐而逸豫，言己无有候雁鸡之喜乐，而有燕蝉之忧惧也。
　　独申旦而不寐兮，
　　夜坐视瞻，而达明也。坐一作起。
　　哀蟋蟀之宵征。
　　见之夜行，自伤放弃，与昆虫为双也。或曰：宵征，谓“七月在野，九月在户，十月蟋蟀入我床下”。是其宵征。征，行也。
　　时而过中也，
　　时已过半，日进往也。，进貌。《诗》云，文王。
　　蹇淹留而无成。
　　虽久寿考，无成功也。
　　悲忧穷戚兮独处廓，
　　德见过，愁惧惶也。戚一作。
　　孤立特止，居一方也。
　　有一美人兮心不绎。
　　位尊服好，谓怀王也。
　　常念弗解，内结藏也。
　　去乡离家兮徕远客，
　　亻背违邑里，之他邦也。
　　去郢南征，济沅、湘也。徕一作来。
　　超逍遥兮今焉薄？
　　远去浮游，离州域也。
　　欲止无贤，皆谗贼也。
　　专思君兮不可化，
　　执心壹意，在胸臆也。思一作{囱心}。
　　同姓亲联，恩义笃也。
　　君不知兮可柰何！
　　聪明浅达，志迷惑也。
　　顽へ难启，长叹息也。
　　蓄怨兮积思，
　　结恨在心，虑愤郁也。
　　心烦忄詹兮忘食事。
　　思君念主，忽不食也。
　　愿一见兮道余意，
　　舒写忠诚，自陈列也。
　　君之心兮与余异。
　　方圆殊性，犹白黑也。
　　车既驾兮而归，
　　回逝言迈，欲反国也。一无既字。
　　不得见兮心伤悲。
　　自伤流离，路隔塞也。一本心下无伤字。
　　倚结令兮长太息，
　　伏车重轼，而涕泣也。一无长字。
　　涕潺兮下г轼。
　　泣下交流，濡茵席也。一本г上无下字。
　　忄亢慨绝兮不得，
　　中情恚恨，心剥切也。忄亢一作慷。
　　中瞀乱兮迷惑。
　　思念烦惑，忘南北也。
　　私自怜兮何极，
　　哀禄命薄，常含也。私一作思。
　　心怦怦兮谅直。
　　志行中正，无所告也。
　　皇天平分四时兮，
　　何直春生而秋杀也。
　　窃独悲此廪秋。
　　微霜凄怆，寒栗冽也。廪一作凛。
　　白露既下百草兮，
　　万物群生，将被害也。下一作降，一云下降。
　　奄离披此梧楸。
　　痛伤茂木，又芟刈也。披一作被。
　　去白日之昭昭兮，
　　违离天明而冫没也。
　　袭长夜之悠悠。
　　永处冥冥而覆蔽也。
　　离芳蔼之方壮兮，
　　去己盛美之光容也。
　　余萎约而悲愁。
　　身体疲病而忧贫也。萎，《文选》作委。
　　秋既先戒以白露兮，
　　君不弘德而严令也。一本戒下有之字。
　　冬又申之以严霜。
　　刑罚刻峻而重深也。
　　收恢台之孟夏兮，
　　上无仁恩以养民也。夫天制四时，春生夏长，人君则之，以养万物。秋杀冬藏，亦顺其宜，而行刑罚。故君贤臣忠，政合大中，则品庶安宁，万物丰茂。上ウ下伪，用法残虐，则贞良被害，草木枯落。故宋玉援引天时，譬草木。以茂美之树，兴于仁贤，早遇霜露，怀德君子，忠而被害也。台一作炱，一作。
　　然傺而沈藏。
　　民无驻足，窜严穴也。楚人谓住傺也。本多作坎。《释文》藏作臧，音藏。
　　叶烟邑而无色兮，
　　颜容变易而苍黑也。邑一作。
　　枝烦而交横；
　　柯条纠错而崩嶷也。
　　颜淫溢而将罢兮，
　　形貌羸瘦无润泽也。
　　柯彷佛而萎黄；
　　肌肉空虚皮干腊也。萎一作委，一作痿。
　　{艹削}萧参之可哀兮，
　　华叶已落茎独立也。{艹削}一作。
　　形销铄而瘀伤。
　　身体ㄡ枯被病久也。
　　惟其纷糅而将落兮，
　　逢茸颠仆根蠹朽也。糅一作柔。而一作之。
　　恨其失时而无当。
　　不值圣王而年老也
　　揽辔而下节兮，
　　安步徐行而勿驱也。揽一作。
　　聊逍遥以相佯。
　　且徐徘徊以游戏也。相佯一作佯，一作相羊。
　　岁忽忽而遒尽兮，
　　年岁逝往，若流水也。遒一作逝。
　　恐余寿之弗将。
　　胥我性命之不长也。弗一作不。
　　悼余生之不时兮，
　　伤己幼少后三王也。
　　逢此世之亻狂攘。
　　卒遇谮谗而遽惶也。亻狂攘一作忄匡，一作襄。
　　澹容与而独倚兮，
　　茕茕独立无朋党也。
　　蟋蟀鸣此西堂。
　　自伤闵己与虫<立立>也。
　　心怵惕而震荡兮，
　　思虑惕动沸若汤也。荡一作荡。
　　何所忧之多方！
　　内念君父及兄弟也。
　　明月而太息兮，
　　告是昊神灵也。一作仰，太一作大。
　　步列星而极明。
　　周览九天，仰观星宿，不能卧寐，乃至明也。
　　窃悲夫蕙华之曾敷兮，
　　蕙草芬芳，以兴在位之贵臣也。
　　纷旖旎乎都房；
　　被服盛饰于宫殿也。旖旎，盛貌。《诗》云“旖旎其华”。
　　何曾华之无实兮，
　　外貌若忠而心佞也。
　　从风雨而飞？
　　随君嗜而回倾也。夫风为号令，雨为德惠，故风动而草木摇，雨降而万物殖。故以风雨喻君。言政令德惠所由出也。
　　以为君独服此蕙兮，
　　体受正气而高明也。
　　羌无以异于众芳。
　　乃兴佞臣之同情也。
　　闵奇思之不通兮，
　　伤己忠策无由入也。思一作{囟心}。
　　将去君而高翔。
　　适彼乐土，之他域也。
　　心闵怜之惨凄兮，
　　内自哀念，心隐恻也。
　　愿一见而有明。
　　分别贞正与伪惑也。
　　重无怨而生离兮，
　　身无罪过而放逐也。
　　中结轸而增伤。
　　肝胆破裂，心剖也。
　　岂不郁陶而思君兮，
　　愤念蓄积，盈胸臆也。思一作{囟心}。
　　君之门以九重。
　　闺阑扃闭，道路塞也。一云闺闼。
　　猛犬狺狺而迎吠兮，
　　谗佞ん呼而在前也。
　　关梁闭而不通。
　　阍人承指呵问急也。
　　皇天淫溢而秋霖兮，
　　久雨连日，泽厚深也。
　　后土何时而得氵干。
　　山阜濡泽，草木茂也。氵干一作干。
　　块独守此无泽兮，
　　不蒙恩施，独枯槁也。
　　仰浮云而永叹。
　　天语神，我何咎也。古本仰作。
　　何时俗之工巧兮，
　　世人辩慧，造诈伪也。
　　背绳墨而改错！
　　违废圣典，背仁义也。夫绳墨者，工之法度也。仁义者，民之正路。绳墨用，则曲木截；仁义进，则谗佞灭。二者殊义，不可不察也。
　　骐骥而不乘兮，
　　斥逐子胥与比干也。
　　策驽骀而取路。
　　信任竖貂与椒兰也。
　　当世岂无骐骥兮？
　　家有稷契与管晏也。
　　诚莫之能善御。
　　世无尧舜与桓文也。
　　见执辔者非其人兮，
　　遭值桀纣之昏乱也。一无者字。
　　故跳而远去。
　　被为奴，走横奔也。跳一作驹跳，一作局兆。
　　凫雁皆唼夫粱藻兮，
　　群小在位，食重禄也。雁《释文》作鹜；一无夫字。
　　凤愈飘翔而高举。
　　贤者避世，窜山谷也。愈一作俞，引飘翔一作飘飘。
　　圜凿而方枘兮，
　　正直邪枉，行殊则也。
　　吾固知其Θ钅吾而难入。
　　所务不同，若粉墨也。一无其字。
　　众鸟皆有所登栖兮，
　　群佞<立立>进，处官爵也。
　　凤独遑遑而无所集。
　　孔子栖栖而困厄也。一无独字，遑遑一作惶惶。
　　愿衔枚而无言兮，
