<!-- { "loadSidebar": true } -->
　　愁思无聊，身困穷也。
　　接舆髡首兮，桑扈行。
　　接舆，楚狂接舆也。髡，剔也。首，头也。自刑身体，避世不仕也。桑扈，隐士也。去衣裸裎，<交力>夷狄也。言屈原自伤不容于世，引此隐者以自慰也。一作裸。刘梦鹏曰：“当作‘桑扈行兮接舆髡首’。”盖首韵以也。《闻校补》谓“行字不入韵，依例‘接舆髡首’上当缺二句”。游国恩亦持此说。刘永济谓下二句“忠不必以”之以为昌字形讹，昌与行韵。沈祖绵《屈原赋证辨》曰：“考行与中穷不韵，行当作躬。《说文》：躬，身也。躬，犹身也。《汉书?陈平传》身来。是其证。”何剑熏谓行本作身，身即躬字。
　　忠不必用兮，贤不必。
　　以亦用也。
　　伍子逢殃兮，
　　伍子，伍子胥也。为吴王夫差臣，谏令伐越，夫差不听，遂赐剑而自杀，越竟灭吴，故曰逢殃。
　　比干菹醢。
　　比干，纣之诸父也。纣惑妲己作糟丘酒池，长夜之饮；断朝涉，刳剔孕妇，比干正谏，纣怒曰：‘吾闻圣人心有七孔。’于是乃杀比干，剖其心而观之。故言菹醢也。一云：比干，纣之庶兄也。菹一作菹。
　　与前世而皆然兮，
　　谓行忠直而遇患害，如比干、子胥者多也。
　　吾又何怨乎今之人？
　　自古有迷乱之君若纣、夫差，不用忠信，灭国亡身，当何为复怨今之君乎？
　　余将董道而不豫兮，
　　董，正也。豫，犹豫也。言己虽见先贤执忠被害，犹正身直行，不犹豫而狐疑也。
　　固将重昏而终身。
　　昏，乱也。言己不逢明君，思虑交错，心将重昏，以终年命。
　　乱曰：鸾鸟凤皇，日以远兮。
　　鸾、凤，俊鸟也。有圣君则来，无德则去，以兴贤臣难进易退也。
　　燕雀乌鹊，巢堂坛兮。
　　燕雀乌鹊，多口妄鸣，以喻谗佞。言楚王愚ウ，不亲仁贤而近谗佞也。
　　露申辛夷，死林薄兮。
　　露，暴也。申，重也。丛木曰林。草木交错曰薄。言重积辛夷，露而暴之，使死于林薄之中，犹言取贤明君子，弃之山野，使之颠坠也。
　　腥臊并御，芳不得薄兮。
　　腥臊，臭恶也。御，用也。薄，附也。言不识者并甘臭恶，不知人者信任谗佞，故忠信之士不得附近而六逐也。
　　阴阳易位，时不当兮。
　　阴，臣也。阳，君也。言楚王惑蔽群佞，权臣将代君，与之易位，自伤不遇明时而当暗世。
　　怀信傺，忽乎吾将行兮！
　　言己怀忠信不合于众，故怅然住立，忽忘居止，将遂远行，之它方也。一无忽字。
　　○哀郢
　　皇天之不纯命兮，
　　德美大称皇天，以兴君也。
　　何百姓之震愆！
　　震，动也。愆，过也。言皇天不纯一，其施则万物夭，伤人君不纯一，其政则百姓震动以触罪也。
　　民离散而相失兮，方仲春而东迁。
　　仲春，二月也，刑德合会嫁娶之时。言怀王不明，信用谗言而放逐己，正以仲春阴阳会时，徙我东行，遂与家室相失也。
　　去故乡而就远兮，遵江夏以流亡。
　　遵，循也。江夏，水名也。言己东行，循江夏之水而遂流亡，无还乡之期也。
　　出国门而轸怀兮，
　　轸，痛也。怀，思也。
　　甲之朝吾以行。
　　甲，日也。朝，旦也。屈原放出郢门，心痛而思，始去正以甲日之旦而行，纪时日清明者，刺君不明也。
　　发郢都而去闾兮，荒忽其焉极？
　　言己始发郢，去我闾门，愁思荒忽，安有穷极之时？一无都字，一本荒上一有怊字，其一作之。
　　楫齐扬以容与兮，
　　楫，船棹也。齐，同也。扬，举也。
　　哀见君而不再得。
　　言己去乘船，士卒齐举楫棹，低亻回容与，咸有还意，自伤卒去而不得再事于君也。
　　望长楸而太息兮，
　　长楸，大梓。太一作叹。
　　涕淫淫其若霰。
　　淫淫，流貌也。言己顾望楚都，见其大道长树，悲而太息，涕下淫淫如雨霰也。
　　这夏首而西浮兮，
　　夏首，夏水口也。船独流为浮也。郭在贻谓西通作迅。迅，疾也。西浮，言迅浮、疾浮。其说缪。
　　顾龙门而不见。
　　龙门，楚东门也。言己从西浮而东行，过夏水之口，望楚东门，蔽而不见，自伤日以远也。
　　心婵媛而伤怀兮，
　　婵媛，犹牵引也。
　　眇不知其所。
　　眇，犹远也。，践也。言己顾视龙门不见，则心中牵引而痛，远视眇然，足不知当所践也。其一作余，一无其字，《文苑》作它。
　　顺风波以从流兮，焉洋洋而为客。
　　洋洋，无所归貌。言己忧不知所践，则听船顺风，遂洋洋远客而无所归也。
　　凌阳侯之滥兮，
　　凌，乘也。阳侯，大波之神。滥一作。
　　忽翱翔之焉薄。
　　薄，止也。言己遂复乘大波而游，忽然无所止薄也。之一作而，一作兮。
　　心纟圭结而不解兮，
　　纟圭，悬。
　　思蹇产而不释。
　　蹇产，诘屈也。言己乘船蹈波，愁而恐惧，则心肝县结，思念诘屈，而不可解释也。
　　将运舟而下浮兮，
　　运，回也。
　　上洞庭而下江。
　　言己忧愁，身不能安处也。
　　去终古之所居兮，
　　遂离先祖之宅舍也。
　　今逍遥而来东。
　　遂行游戏，涉江湖也。
　　羌灵之欲归兮，
　　精神梦游，还故居也。羌一作羌。
　　何须臾而忘反。
　　倚柱顾望，常欲去也。
　　背夏浦而西思兮，
　　背水乡家，念亲属也。《渚宫旧事》卷三引夏作下。
　　哀故都之日远。
　　远离郢都，何辽辽也。
　　登大坟以远望兮，
　　想见宫阙与廊庙也。水中高者为坟。《诗》曰：“遵彼汝坟。”
　　聊以舒吾忧心。
　　且展我情渫忧思也。
　　哀州土之平乐兮，
　　闵惜乡邑之饶富也。
　　悲江介之遗风。
　　远涉大川，民俗异也。王念孙曰：“悲江介之遗风，亦谓风雨之风，非风俗之风也。
　　当陵阳之焉至兮，
　　意欲腾驰，道安极也。陵一作凌。洪兴祖曰：“前汉丹阳有陵阳，仙人陵阳子所居也，《大人赋》云，‘反太一而从陵阳’。”
　　淼南渡之焉如！
　　淼弥望，无际极也。渡一作度。一云淼氵养弥望，无栖集也。
　　曾不知夏之为丘兮，
　　夏，大殿也。丘，墟也。《诗》云：“于我乎夏屋渠渠。”怀王信用谗佞，国将危亡，曾不知其所居宫殿当为墟也。
　　孰两东门之可芜！
　　孰，谁也。芜，逋也。言郢城两东门非先王所作邪？何可使逋废而无路？徐仁甫谓“两，象也，犹言想象”；“‘可芜’谓多芜，‘可’有多义”。
　　心不怡之长久兮，
　　怡，乐也。
　　忧与愁其相接。
　　接，续也。言己念楚国将墟，心常含戚，忧愁相续，无有解也。其一作之。《朱注》本与愁字作忧，引一作愁。
　　惟郢路之辽远兮，
　　楚道逶迤，山谷隘也。
　　江与夏之不可涉。
　　分隔两水，无以渡也。
　　忽若不信兮，
　　始从细微，遂见疑也。一本若下有去字。
　　至今九年而不复。
　　放且九岁，君不觉也。
　　惨郁郁而不通兮，
　　中心忧满，虑闭塞也。通一作开。
　　蹇傺而含。
　　怅然住立，内结毒也。
　　外承欢之氵勺约兮，
　　氵勺约，好貌。
　　谌荏弱而难持。
　　谌，诚也。言佞人承君欢颜，好萁谄言，令之氵勺约，然小人诚难扶持之也。
　　忠湛湛而愿进兮，
　　湛湛，重厚貌。
　　妒被离而鄣之。
　　《九辩》“纷纯纯之愿忠兮，妒被离而彰之”。可与此二语参校。又，《九叹?远游》“妒被离而折之”，拾摭于此也。
　　尧舜之抗行兮，了杳杳而薄天。
　　一无了字，一云杳冥冥而薄天。
　　众谗人之嫉妒兮，被以不慈之伪名。
　　憎愠忄仑之美兮，
　　一作修。
　　好夫人之忄亢慨。众妾蹀而日进兮，
　　妾一作躞，一作，一作，蹀一作忄。
　　美超远而逾迈。
　　此皆解于《九辩》之中。
　　乱曰：曼余目以流观兮，
　　曼，犹曼曼，远貌。
　　冀壹反之何时！
　　言己放远，日以曼曼，周流观视，意欲一还，知当何时也。
　　鸟飞反故乡兮，
　　思故巢也。
　　狐死必首丘。
　　念旧居也。
　　信非吾罪而弃逐兮，
　　我以忠信获过也。
　　何日夜而忘之！
　　昼夜念君，不远离也。
　　○抽思
　　心郁郁之忧思兮，
　　怨愤结纟骨，虑烦冤也。一无心字。
　　独永叹乎增伤。
　　哀愁太息，损肺肝也。
　　思蹇产之不释兮，
　　心中诘屈如连环也。
　　曼遭夜之方长。
　　忧不能眠，时难晓也。
　　悲秋风之动容兮，
　　风为政令。动，摇也。言风起而草木之类摇动，君令下而百姓之化行也。一本云悲夫。
　　何回极之浮浮！
　　回，邪也。极，中也。浮浮，行貌。怀王为回邪之政，不合道中，则其化流行群下皆效也。
　　数惟荪之多怒兮，
　　数，纪也。荪，香草也，以喻君。荪一作荃。
　　伤余心之忄店忄店。
　　忄店，痛貌也。言己惟思君行，纪数其过，又多忿怒，无罪受罚，故我心忄店忄店而伤痛也。
　　愿摇起而横奔兮，
　　言己见君妄怒，无辜而受罚，则欲摇动而奔走。
　　览民尤以自镇。
　　尤，过也。镇，止也。言己览观众民，多无过恶，而被刑罚，非独己身，自镇止而慰己也。
　　结微情以陈词兮，
　　结续妙思，作辞赋也。
　　矫以遗夫美人。
　　举与怀王，使览照也。
　　昔君与我诚言兮，
　　始君与己谋政务也。诚一作成。
　　曰黄昏以为期。
　　且待日没间静时也。
　　羌中道而回畔兮，
　　信用谗人，更狐疑也。
　　反既有此他志。
　　谓己不忠，遂外疏也。
　　╂吾以其美好兮，
　　握持宝玩以侮余也。一无其字。
　　览余以其夸。
　　陈列好色以示我也。览一作鉴，一作修。
　　与余言而不信兮，
　　外若亲己内怀诈也。余言一作途言。
　　盖为余而造怒。
　　责其非职，语横暴也。语盖一作盍。
　　愿承而自察兮，
　　思待清宴，自解说也。
　　心震悼而不敢。
　　志恐动悸，心中怛也。
　　悲夷犹而冀进兮，
　　意怀犹豫，幸擢拔也。
　　心怛伤之忄詹忄詹。
　　肝胆剖破，血凝滞也。刘永济氏校忄詹忄詹为忄炎忄炎，“忧来如焚也”。
　　兹历情以陈辞兮，
　　发此愤思，列谋谟也。一作历兹情。
　　荪详聋而不闻。
