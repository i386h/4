<!-- { "loadSidebar": true } -->
　　举斗柄以为麾。
　　握持招摇，东西指也。
　　叛陆离其上下兮，
　　缭隶叛散，以别分也。
　　游惊雾之流波。
　　蹈履云气，浮游清波也。
　　时暧逮其党莽兮，
　　日月ㄙホ，而无光也。暧逮一作ㄙа，一作ポホ。
　　召玄武而奔属。
　　呼太阴神使承卫也。
　　后文昌使掌行兮，
　　顾命中宫，<来力>百官也。天有三宫，谓紫宫、太微、文昌也。故言中宫紫宫，一作紫微。
　　选署众神以并毂。
　　召使群灵，皆侍从也。
　　路曼曼其远兮，
　　天道荡荡，长无穷也。
　　徐弭节而高厉。
　　按心抑意，徐从容也。
　　左雨师使径侍兮，
　　告使屏翳，备下虞也。
　　右雷公以为卫。
　　进近猛将，任威武也。
　　欲度世以忘归兮，
　　遂济于世，追先祖也。
　　意恣睢担挢。
　　纵心肆志，所愿高也。
　　内欣欣而自美兮，
　　忠心喜悦，德纯深也。而一作以，一云德绝殊也。
　　聊俞娱以自乐。
　　且戏观望，以忘忧也。自一作淫。
　　涉青云滥游兮，
　　随从丰隆而相佯也。一无以字，一无游字。
　　忽临睨夫旧乡。
　　观见楚国之堂殿也。
　　仆夫怀余心悲兮，
　　思我祖宗，哀怀王也。
　　边马顾而不行。
　　驰骖徘徊，睨故乡也。
　　思旧故以想象兮，
　　恋慕朋友，念兄弟也。以一作而，像一作象。
　　长太息而掩涕。
　　喟然增叹，泣沾裳也。
　　容与而遐举兮，
　　进退亻免仰，复欲去也。
　　聊抑志而自弭。
　　且自厌按，而路蹰也。
　　指炎神而直驰兮，
　　将候祝融与谘谋也。南方丙丁，其帝炎帝，其神祝融。炎神一作炎帝。
　　吾将往观乎南疑。
　　过衡山而观九疑也。引疑一作矣。
　　览方外之荒忽兮，
　　遂究率土，穷海也。
　　沛罔象而自浮。
　　水与天合，物漂流也。罔象《释文》作氵养。
　　祝融戒而还衡兮，
　　南神止我，令北征也。还衡一作跸御，一云其御。
　　腾告鸾鸟迎宓妃。
　　驰呼洛神，使侍予也。《刘考异》曰：“案注云‘乃使仁贤若鸾凤之人’，似鸟
　　字本作凤。”，
　　张《咸池》奏《承云》兮，
　　思乐黄帝与唐尧也。咸池，尧乐也。承云，即云门，黄帝乐也。屈原得祝融止己，即时还车，将即中土，乃使仁贤若鸾凤之人，因迎贞女如洛水之神，使达己于圣君，德若黄帝、帝尧者，欲与建德成化，制礼乐发安黎庶也。一云张乐咸池。
　　二女御《九韶》歌。
　　美尧二女助成化也。韶，舜乐名也。九成，九奏也。屈原美舜遭值于尧，妻以二女，以治天下，内之大麓，任之以职，则百僚师师，百工惟时，于是遂禅以位，升为天子，乃作韶乐，钟鼓铿锵，九奏乃成。屈原自伤不值于尧，而遭浊世，见斥逐也。
　　使湘灵鼓瑟兮，
　　百川之神皆谣歌也。
　　令海若舞冯夷。
　　河海之神咸相和也。海若，海神名也。凭夷，水仙人。《淮南》言凭夷得道以潜于大川也。令一作命。
　　玄螭虫象并出进兮，
　　鬼魅神兽，喜乐逸豫也。螭，龙类。象，罔象也。皆水中神物。一云列螭象而并进兮。《闻校补》谓象即豸之误。
　　形虬而逶蛇。
　　形体蜿，相衔受也。蛇一作迤。
　　雌便娟增挠兮，
　　神女周旋，侍左右也。娟一作。
　　鸾鸟轩翥而翔飞。
　　鹪玄鹤奋翼舞也。轩一作骞。
　　音乐博衍无终极兮，
　　正音安舒，靡有穷也。
　　焉乃逝徘徊。
　　遂往周流，究九野也。以一作而。
　　舒并节以驰骛兮，
　　纵舍辔衔而长驱也。汤炳正《楚辞今注》谓并即骈字，“凡一车驾二马或四马，皆可称骈”。
　　绝垠乎寒门。
　　经过后土，出北区也。寒门，北极之门也。连《释文》作踔。
　　轶迅风于清源兮，
　　遂入八风之藏府也。源一作凉。
　　从颛顼乎增冰。
　　过观黑帝之邑宇也。
　　历玄冥以邪径兮，
　　道绝幽都，路穷塞也。
　　乘维以反顾。
　　攀持天，以化息也。
　　召黔嬴而见之兮，
　　问造化之神以得失。
　　为余先乎平路。
　　开轨导我，入道域也。一本先下有导字。
　　经营四荒兮，
　　周遍八极。
　　周流六漠。
　　旋天一币。天一作地。
　　上至列兮，
　　窥天间隙。
　　降望大壑。
　　视海广狭。
　　下峥嵘而无地兮，
　　沦幽虚也。嵘一作营。
　　上寥廓而无天。
　　空无形也。寥一作。
　　视忽而无见兮，
　　目瞑眩也。
　　听惝而无闻。
　　窈无声也。
　　超无为以至清兮，
　　登天庭也。
　　与泰初而为邻。
　　与遒并也。

　　●卷六
　　《卜居》者，屈原之所作也。屈原体忠贞之性（体一作履，性一作节）而见嫉妒，念谗佞之臣，承顺君非而蒙富贵，己执（一作独）忠正而身放弃，心迷意惑，不知所为，乃往至太卜之家，稽问神明，决之着龟，卜己居世何所宜行，冀闻异策（闻一作审，异一作要），以定嫌疑，故曰卜居也。
　　○卜居
　　屈原既放，
　　远出郢都，处山林也。
　　三年不得复见。
　　道路僻远，所在喻也。
　　竭知尽忠，
　　建立策谋，披心智也。知一作智。
　　而蔽鄣于谗。
　　遇谄佞也。一无而字。
　　心烦虑乱，
　　虑愤闷也。虑一作意。
　　不知所从。
　　迷所著也。一云迷瞀眩也。
　　往见太卜郑詹尹，
　　稽神明也。一此句上有乃字。
　　工姓名也。
　　曰：“余有所疑，
　　意遑惑也。
　　愿因先生决之。”
　　断吉凶也。
　　詹尹乃端策拂龟，
　　整容仪也。
　　曰：“君将何以教之？”
　　愿闻其要。一无将字。
　　屈原曰：
　　吐词情也。
　　“吾宁悃悃款款朴以忠乎？
　　志纯一也。款一作款。
　　竭诚信也。
　　将送往劳来斯无穷乎？
　　追俗人也。
　　不困贫也。
　　宁诛锄草茅以力耕乎？
　　刈蒿菅也。锄一作Θ。
　　种稼穑也。
　　将游大人以成名乎？
　　事贵戚也。
　　荣誉立也。
　　宁正言不讳以危身乎？
　　谏君恶也。
　　被刑戮也。
　　将从俗富贵以俞生乎？
　　食重禄也。
　　身安乐也。
　　宁超然高举保真乎？
　　让官爵也。
　　守玄默也。
　　将足訾栗斯喔咿儒儿以事妇人乎？
　　承颜色也。栗一作栗，斯一作嘶，一作促訾栗斯。
　　强笑噱也。一作嚅。
　　诎蜷局也。
　　宁廉洁正直以自清乎？
　　志如玉也。
　　修洁白也。
　　将突梯滑稽如脂如韦以洁楹乎？
　　转随俗也。
　　柔弱曲也。
　　顺滑泽也。洁《文选》作。
　　宁昂昂若千里之驹乎？
　　志行高也。昂一作。
　　才绝殊也。
　　将若水中之凫乎？
　　普爱众也。一作泛。
　　群戏游也。
　　与波上下，
　　随众埤高。
　　偷以全吾躯乎？
　　身免忧患。偷一作愉。
　　宁与骐骥亢轭乎？
　　冲天区也。亢一作抗。
　　将随驽马之迹乎？
　　安步徐也。
　　宁与黄鹄比翼乎？
　　飞云也。
　　将与鸡鹜争食乎？
　　啄糠糟也。
　　此孰吉孰凶？
　　谁喜忧也。
　　何去何从？
　　安所由也。
　　世溷浊而不清：
　　货赂行也。
　　蝉翼为重，
　　近佞谗也。
　　千钧为轻；
　　远忠良也。
　　黄钟毁弃，
　　贤者匿也。
　　瓦釜雷鸣；
　　群言获进。一云愚ん讼也。
　　谗人高张，
　　居朝堂也。
　　贤士无名。
　　身穷困也。
　　吁嗟默默兮，
　　世莫论也。吁一作于，默珍重嘿。
　　谁知吾之廉贞？”
　　不别贤也。
　　詹尹乃释策而谢曰：
　　愚不能明也。
　　“夫尺有所短，
　　骐骥不骤中庭。
　　寸有所长；
　　鸡鹤知时而鸣。
　　物有所不足，
　　地毁灭东南。
　　智有所不明；
　　孔子厄于陈也。
　　数有所不逮，
　　天不可计量也。
　　神有所不通。
　　日不能夜光也。
　　用君之心，
　　所念虑也。
　　行君之意，
　　遂本操也。
　　龟策诚不能知事！”
　　不能决君之志也。一云知其事。《文选》卷六《魏都赋》注引屈原《卜居》曰：“横江潭而渔。”《卜居》无此文。考此句见扬雄《答客难》，未知何以与屈赋相溷。

　　●卷七
　　《渔父》者，屈原之所作也。屈原放逐在江湘之间，忧愁叹吟，仪容变易，而渔父避世隐身，钓鱼江滨，欣然自乐，时遇屈原川泽之域，怪而问之，遂相应答。楚人思念屈原，因叙其辞以相传焉。
　　○渔父
　　屈原既放，
　　身斥逐也。
　　游于江潭。
　　戏水侧也。
　　行吟泽畔，
　　履荆棘也。
　　颜色憔悴，
　　黧黑也。
　　形容枯槁。
　　癯瘦瘠也。
　　渔父见而问之曰：
　　怪屈原也。
　　“子非三闾大夫与？
　　本其故官。《史记》与作欤。
　　何故至于斯？”
　　曷为遇放于斯也。《史记》云何故而至此。
　　屈原曰：“举世皆浊我独清，
　　众贪鄙也。一作世人皆浊，《史记》作举世混浊而我独清，众人皆醉而我独醒。
　　忠洁己也。
　　众人皆醉我独醒，
　　惑财贿也。一云巧佞曲也。
　　廉自守也。
　　是以见放。”
　　弃草野也。一本此句末有尔字。
　　渔父曰：
　　隐士言也。
　　“圣人不凝滞于物，
　　不困辱其身也。《史记》云夫圣人者，一本物上有万字。
　　而能与世推移。
　　随俗方圆。
　　世人皆浊，
　　一作举世皆浊，《史记》云举世混浊。
　　何不氵屈其泥而扬其波？
　　同其风也。《史记》作随其流。
　　与沈浮也。
　　众人皆醉，何不其糟而ヱ其酾？
　　从其俗也。
　　食其禄也。《文选》酾作ㄤ。
　　何故深思高举，
　　独行忠直。
　　自令放为？”
　　远在他域。《史记》作何故怀瑾握瑜而自令见放为。
　　屈原曰：“吾闻之：
　　受圣人之制也。
　　新沐者必弹冠，
　　拂圣坌也。《荀子》曰：“新浴者振其衣，新浴者弹其冠，人之情也。”
　　新浴者必振衣。
　　去土秽也。
　　安能以身之察察，
　　己清洁也。
　　受物之汶汶者乎？
　　蒙垢尘也。
　　宁赴湘流，
