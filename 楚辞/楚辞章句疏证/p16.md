<!-- { "loadSidebar": true } -->
　　发此愤思，列谋取谟也。荪一作荃，详一作佯。
　　固切人之不媚兮，
　　琢差群佞，见憎恶也。
　　众果以我为患。
　　谄谀比己于剑戟也。
　　初吾所陈之耿着兮，
　　论说政治道明白也。
　　岂至今其庸亡？
　　文辞尚在，可求索也。一云岂不至今其庸亡，亡一作止。刘梦鹏谓亡当作忘。
　　何毒药之謇謇兮，
　　忠信不美如毒药也。一云何独乐之謇謇兮。
　　愿荪美之可完。
　　想君德化，可兴复也。荪一作荃，完一作光。王念孙《古韵谱》谓闻患亡完协韵。
　　望三五以为像兮，
　　三王五伯可法也。《朱注》本三五引一作前圣。
　　指彭咸以为仪。
　　先贤清白，我式之也。
　　夫何极而不至兮，
　　尽心善，获官爵也。
　　故远闻而难亏。
　　功名布流，长不灭也。
　　善不由外来兮，
　　才德仁义，由己出也。
　　名不可以虚作。
　　愚欲强智，不能及也。
　　孰无施而有报兮，
　　谁不自施德而蒙福。
　　孰不实而有？
　　空穗满田，无所得也。以上言不施惠则下不竭其力，君不履信诚，则臣下伪惑也。一作获。
　　少歌曰：
　　小金讴谣以乐志也。少一作小。姜亮夫曰：“小字是也，《荀子》‘其小歌也’，小歌犹言短歌云尔。”，
　　与美人抽怨兮，
　　为君陈道，拔恨意也。《屈原集校注》曰：“按王逸注曰：‘为君陈道，拔恨意也。’‘拔恨意’即‘抽怨’之解，此可证王本正做‘抽怨’。”
　　并日夜而无正。
　　君性不端，昼夜谬也。并一作弃。又并憾日夜无正。
　　╂吾以其美好兮，
　　示我爵位及财贿也。╂一作骄。
　　敖朕辞而不听。
　　慢我之言而不采听也。敖一作。
　　倡曰：
　　起倡发声，造新曲也。
　　有鸟自南兮，
　　屈原自喻，生楚国也。
　　来集汉北。
　　虽易水土，志不革也。
　　好夸佳丽兮，
　　容貌说美，有俊德也。
　　<片半>独处此异域。
　　背离乡党，居他邑也。<片半>一作叛，一作。姜亮夫谓<片半>独即“纷独一声之转”。
　　既独而不群兮，
　　行与众异，身孤特也。
　　又无良媒在其侧。
　　左右疾妒，莫鬻也。
　　道卓远而日忘兮，愿自申而不得。
　　卓一作。
　　望北山而流涕兮，
　　詹仰高景，愁悲泣也。北山一作南山。戴震谓作北山者非。
　　临流水而太息。
　　顾念旧故，思亲戚也。流水一作深水。
　　望孟夏之短夜兮，
　　四月之末，阴尽极也。
　　何晦明之若岁。
　　忧不能寐，常倚立也。
　　惟郢路之辽远兮，
　　隔以江湖，幽僻侧也。
　　一夕而九逝。
　　精夜归，几满十也。
　　曾不知路之曲直兮，
　　忽往忽来，行亟急也。一本云：曾不知路之曲直兮魂识路之营营何灵魂之信直兮南指月与列星愿径逝而未得兮人之心不与吾心同。
　　南指月与列星。
　　参差转运，相递代也。
　　愿径逝而未得兮，
　　意欲直还，君不纳也。未一作不。
　　魂识路之营营。
　　精灵主行，往来数也。或曰：识路，知道路也。
　　何灵之信直兮，
　　质性忠正，不枉曲也。
　　人之心不与吾心同。
　　我志清白，众泥浊也。
　　理弱而媒不通兮，
　　知友劣弱，又鄙朴也。
　　尚不知余之从容。
　　未照我志之所欲也。
　　乱曰：长濑湍流，溯江潭兮。
　　狂顾南行，聊以娱心兮。
　　狂，犹遽也。娱，乐也。君不肯还己，则复遽走南行，幽藏山谷，以娱己之本志也。一无聊字。
　　轸石崴嵬，蹇吾愿兮。
　　轸，方也。故曰，轸之方也以象地。崴嵬，崔巍，高貌。言虽放弃，执履忠信，志如方石，终不可转，行度益高，我常愿之也。
　　超回志度，行隐进兮。
　　超，越也。言己动履正直，超越回邪，志其法度，隐行忠信，日以进也。《朱注》谓“超回不可晓”，“隐进不可晓”。汤炳正《楚辞今注》谓隐同稳，训迟缓。非是。
　　低亻回夷犹，宿北姑兮，
　　夷犹，犹豫也。北姑，地名。言己所以低亻回犹豫，冀君觉寤而还己也。低一作俳。
　　烦冤瞀容，实沛徂兮。
　　瞀，乱也。实，是也。
　　愁叹苦神，灵遥思兮。
　　愁叹苦神者，思旧乡而神劳也。灵遥思者，神远忧也。
　　路远处幽，又无行媒兮。
　　路远处幽者，道远处僻也。无行媒者，无绍介也。
　　道思作颂，聊以自救兮。
　　道思者，中道作颂以舒怫郁之念，救伤怀之思也。
　　忧心不遂，斯言谁告兮？
　　忧心不遂，不达也。谁告者，无所告也。
　　○怀沙
　　滔滔孟夏兮，
　　滔滔，盛阳貌也。《史记》作陶陶。
　　草木莽莽。
　　言孟夏四月，纯阳用事，煦成万物，草木之类莫不莽莽盛茂，自伤不蒙君惠，而独放弃，曾不若草木也。
　　伤怀永哀兮，
　　怀，思也。永，长也。
　　汩徂南土。
　　汩，行貌。徂，往也。言己见草木盛长，而己独汩然放流，往居江南之土，僻远之处，故心伤而长悲思也。土一作去。
　　旬兮杳杳，
　　旬，视貌也。杳杳，深冥貌也。《史记》作窈窈。
　　孔静幽默。
　　孔，甚至也。《诗》曰：“亦孔之将。”默默，无声也。言江南山高泽深，视之冥冥，野甚清净，漠而无人声。一云孔静兮，《史记》默作墨。
　　郁结纡轸兮，
　　结，屈也。轸，痛也。《史记》纡作冤，戴震作菀。
　　离ê而长鞠。
　　ê，痛也。鞠，穷也。言己愁思，心中郁结，纡屈而痛，身遭疾病，长穷困若，恐吓不能自全也。《史记》ê作愍，而作之。
　　抚情<交力>志兮，
　　抚，循也。<交力>，犹也。
　　冤屈而自抑。
　　抑，按也。言己身多病长穷，恐遂巅沛，抚己情意，而考心志，无有过失，则屈志自抑而不惧也。《史记》“冤屈而”作“亻免诎以”。夫容馆本、黄本并作“亻免屈以”。《金校》谓“当从《史记》作‘亻免诎’，或从一本作‘亻免屈’。‘屈’与‘诎’通，‘亻免诎’指低首屈身，与‘自抑’相应”。
　　元刂方以为圜兮，
　　元刂，削。
　　常度未替。
　　度，法也。替，废也。言人元刂削方木，欲以为圜，其常法度尚未废也。以言谗人谮逐放己，欲使改行，亦终守正而不易也。
　　易初本迪兮，君子所鄙。
　　鄙，耻也。言人遭世偶，变易初行，远离常道，贤人君子之所耻，不忍为也。王注以“本迪”为“远离常道”。《史记》裴る《集解》引王逸注：“由，道也。”张守节《正义》引王逸注：“本，常也。鄙，耻也。言人遭世不道，变易初行，违离常道，君子所鄙。”以“本由”为“违离常道”。然则“本”字无言“远离”或“违离”之义也。朱熹曰：“易初，变易初心也。本迪，未详。”盖“于其所不知则阙疑”之意耳。王夫之曰：“易，变也。初本迪，始所立志，本所率由也。”则以“易”字独立成句，“初本迪”三字为句。戴震亦曰：“初之本迪，犹工有规画绳墨矣。”唯考诸屈赋，断无此类句法。汤炳正曰：“洪兴祖《楚辞考异》、朱熹《楚辞集注》皆谓一本无初字，易本迪，犹言改变本来的道路。”审此四句字法，无初字者实亦不可通。蒋骥曰：“易初本迪，谓改变其初时本然之道也。”陈本礼曰：“本迪，本于先人之道。”钱澄之曰：“本迪，本然当行之道也。”以上诸说所增“先人”、“当行”诸字，皆非本文所有，实诘鞠不通。又，闻一多曰：“案本疑当作变。变、卞古通。此盖本作‘易初卞迪’，卞迪即变道。”姜亮夫校曰：“此句疑原作‘易由初本兮’，后人因不审易由之义，变为易初，而又误作迪也。”姜又谓“易由，犹今言夷犹、夷由，谓行事不决也”。皆率意改字，亦非屈赋本意。
　　章画志墨兮，
　　章，明也。志，念也。《史记》志一作职。
　　前图未改。
　　图，法也。改，易也。言工明于所画，念其绳墨，修前人之法，不易其道，则曲木直而恶好也。以言人遵先圣之法度，修其仁义，不易其行，则德誉兴而荣名立也。《史记》图作度。
　　内厚质正兮，
　　《史记》作内直质重。
　　大人所盛。
　　言人质性敦厚，心志正直，行无过失，则大人君子所盛美也。
　　巧亻垂不斫兮，
　　亻垂，尧巧工也。斫，斫也。《史记》作巧匠，斫一作断，一作刘。
　　孰察其拨正？
　　察，知也。拨，治也。言亻垂不以斤斧斫斫，则曲木不治，谁知其工巧者乎？以言君子不居爵位，众莫知其贤能也。《史记》作揆正。徐英谓当从《史记》作揆正。
　　玄文处幽兮，
　　玄，墨也。幽，冥也。《史记》处幽作幽处。《闻校补》谓“当从《史记》作‘幽处’。‘玄文（冥）幽处’与下文‘离娄微睇’文相偶，处睇皆动词，幽微皆副词也”。
　　蒙瞍谓之不章。
　　蒙，盲者也。《诗》云：“蒙瞍奏工。”章，明也。言孙玄墨之文，居幽冥之处，则蒙瞍之徒以为不明也。言持贤知之士居于山谷，则众愚以为不贤也。瞍一作，《史记》无瞍字。
　　离娄微睇兮，
　　离娄，古明目者也。《孟子》曰：“离娄之明。”睇，眄之也。郭在贻谓微作<见微>。
　　瞽以为无明。
　　瞽，盲者也。《诗》云：“有瞽有瞽。”言离娄明目无所不见，微有所眄，盲人轻之，以为无明也。言贤遭困厄，俗人侮之，以为痴也。
　　变白以为黑兮，
　　世以浊为清也。《史记》以作而。夫容馆本、黄本以作而。
　　倒上以为下。
　　俗人以愚为贤也。
　　凤皇在{奴}兮，
　　{奴}，笼落也。徐广曰：{奴}一作郊。
　　鸡鹜翔舞。
　　言圣人困厄，小人得志也。《史记》鹜作雉。
　　同糅玉石兮，
　　贤愚杂错。
　　一而相量。
　　忠佞不异。
　　夫惟党人鄙固兮，
　　楚俗狭陋。鄙一作交，《史记》云夫党人之鄙妒兮。徐仁甫曰：“‘夫惟’当作‘惟夫’，《史记?屈原列传》有‘夫’无‘惟’，可见‘夫党人’三字连文，中间不当插一‘惟’字。《离骚》‘惟党人之偷乐兮’，六臣本《文选》‘惟’下有‘夫’字，亦可证‘夫党人’当连文。”，
　　羌不知余之所臧。
　　莫照我之善意。《史记》云羌不知吾所臧。
　　任重载盛兮，陷滞而不济。
　　陷，没也。济，成也。言己才力盛壮，可任重载，而身放弃，陷没沈滞，不得成其本志。
