<!-- { "loadSidebar": true } -->
　　重华，舜名也。帝系曰瞽叟生重华，是为帝舜。葬于九嶷山在于沅湘之南。言己依圣王法而行，不容于世，故欲渡沅湘之水，南行就舜，陈词自说。稽疑圣帝，冀闻要说以自开悟也。
　　启九辩与九歌兮，
　　启，禹子也。九辩、九歌，禹乐也。言禹平治水土伊有天下，启能承先志，绩叙其业，育养品类，故九州岛之物，皆可辩数，九功之德，皆有次序而可歌也。左氏传曰：六府三事，谓之九功，九功之德皆可歌也左。水火金木土，谓之六府，正德、利用、厚生，谓之三事。
　　夏康娱以自纵。
　　夏康，启子太康也。娱，乐也。纵，放也。
　　不顾难以图后兮，五子用失乎家巷。
　　图，谋也。言夏王太康不遵禹启之乐而更作淫声，放纵情欲以自娱乐，不顾患难，不谋后世，卒以失国。兄弟五人，皆居于闾巷，失尊位也。尚书序曰，太康失国，昆弟五人，须于洛，作五子之歌，此逸篇也。
　　羿淫游以佚田兮，
　　羿，诸侯也。田，猎也。
　　又好射夫封狐。
　　封狐，大狐也。言羿为诸侯，荒淫游戏，以佚田猎，又射杀大狐，犯天之孽，以亡其国也。
　　固乱流其鲜终兮，
　　鲜，少。固一作国，鲜一作。
　　浞又贪夫厥家。
　　浞，寒浞，羿相也。厥，其也。妇谓之家，言羿因夏衰乱，代之为政，娱乐田猎，不恤民事，信任寒浞，使为国相，浞行媚于内，施赂于外，树之诈匿，而专其权势，羿田将归，使家臣逢蒙射而杀之，贪其家以为妻也。羿以乱得政，身即灭亡，故言鲜终。
　　浇身被服强圉兮，
　　浇，寒浞子也。强圉，多力也。
　　纵欲而不忍。
　　纵，放也。言浞娶羿妻而生浇，强梁多力，纵放其情，不忍其欲，以杀夏后相也。
　　日康娱而自忘兮，
　　康，安也。
　　厥首用夫颠陨。
　　首，头也。自上下曰颠。陨，坠也。言浇既灭杀弑夏后相，而安居无忧，日作淫乐，忘其过恶，卒为相子少康所诛。其头颠陨而堕地。论语曰：“羿善射，汤舟，俱不得其死然。”（洪补本无论语曰句）自此以上，羿、浇、寒浞之事，皆见《左氏传》。
　　夏桀之常违兮，乃遂焉而逢殃。
　　殃，咎也。言夏桀上背天道，下逆于人理，乃遂以逢殃咎，终为殷汤所诛灭。
　　后辛之菹醢兮，
　　后，君也。辛，殷之亡王纣名也，为武王所诛灭。藏菜曰菹，肉酱曰醢。
　　殷宗用而不长。
　　言纣无道，杀比干，醢梅伯，武王仗黄钺行天罚，殷宗遂绝，不得长久也。
　　汤禹俨而祗敬兮，
　　严，畏也。祗，敬也。
　　周论道而莫差。
　　周，周家也。差，过也。严殷汤、夏禹、周之文王，受命之君，皆畏天敬贤，论议道德，无有过差，故能获夫神人之助，子孙蒙其福也。
　　举贤而授能兮，循绳墨而不颇。
　　颇，倾也。言三王选士，不遗幽陋，举贤用能，不顾左右，行（夫容馆本作修）用先圣法度，无有倾失，故能绥万国安天下。《易》曰：“无平不颇。”
　　皇天无私阿兮，
　　所爱为私，所私为阿。
　　览民德焉错辅。
　　错，置也。辅，佐也。言皇天神明无所私阿，观外民之中有道德者，因置以为君。使贤能辅佐，以成其志也。故桀为无道传与汤，纣为淫传与文王。
　　夫维圣哲以茂行兮，
　　哲，圣也。茂，盛也。
　　苟得用此下土。
　　苟，诚也。下土谓天下也，言天下之所立者，独有圣明之志，盛德之行，故得用事天下，而为外民之主。
　　瞻前而顾后兮，
　　瞻，观也。顾，视也。前禹汤，后谓桀纣。
　　相观民之计极。
　　相，视也。计，谋也。极，穷也。言前观汤禹之所以兴，顾视桀纣之所以亡，足以观察万民忠佞之谋，穷其真伪也。
　　夫孰非义而可用兮，孰非善而可服？
　　服，服事也。言世之人臣，谁有不行仁义而可任用，谁有不行信善而可服事者乎？言人非义则德不立，非善则行不成。
　　阽余身而危死兮，
　　阽，犹危也。一本死下有节字。夫容馆本死下有节字，引一本无节字。
　　览余初其犹未悔。
　　言己正言危行，身将死亡，尚观初世伏节之贤士，我志所乐，不悔恨也。
　　不量凿而正枘兮，
　　量，度也。正，方也。枘所以凿孔也。
　　固前以菹醢。
　　言工不量度其凿而方正其枘，则物不固而木破矣。臣不度君贤愚，竭其忠信，则被<台辛>过，而身殆矣。自前世修名之人，以获菹醢，龙逢、梅伯诸人是也。
　　曾欷余郁邑兮，
　　曾，累也。欷，惧貌。或曰，曾重欷，哀泣之声也。郁邑，忧也。曾一作增，邑一作悒。
　　哀朕时之不当。
　　言我累息而惧，郁邑而忧者，自哀生不当举贤之时而值菹醢之世。
　　揽茹蕙以掩涕兮，
　　茹，柔Й也。
　　г余襟之浪浪。
　　г，濡也。衣皆谓之襟，浪浪，流貌也。言己自伤放在草泽，心悲泣涕下，г濡我衣，浪浪而流，犹引取柔Й杏草以自掩拭。不以悲故失仁义之则也。
　　跪敷衽以陈辞兮，
　　敷，布也。衽，衣前也。陈辞于重华，道羿浇以下也。故下句云发轫于苍梧也。
　　耿吾既得此中正。
　　耿，明也。言己上观禹汤文王修德以兴，下见羿浇桀纣行恶以亡，中知龙逢、比干执履忠直，身以菹醢，乃长跪而布衽，亻免首省念，仰诉于天，则中心晓明，得此中正之道。精合真人，神与化游。故设乘云驾龙，周历天下，以慰己情，缓忧思也。
　　驷玉虬以乘兮，
　　有角曰龙，无角曰虬。，凤凰别名也。《山海经》云：“身有五彩而文如凤凰类也。”以为车饰。
　　溘埃风余上征。
　　溘犹掩也。埃，尘也。言我设往行游，将乘玉虬，驾凤车，掩尘埃而上征去。离世俗远群小也。
　　朝发轫于苍梧兮，
　　轫，扌耆轮木也。苍梧，舜之所葬也。扌耆一作支。
　　夕余至乎县圃。
　　县圃，神山也。在昆仑之上。《淮南子》曰：“昆仑、县圃，维乃通天。言己朝发帝舜之居，夕至县圃之山，受道圣王，而登神明之山。
　　欲少留此灵琐兮，
　　灵以喻君。琐，门镂也，文如连琐，楚王之省ト也。或曰，灵，神之所在也。琐，门有青琐也。言未得入门，故欲少往门外也。
　　日忽忽其将暮。
　　言己诚欲少留于君之省ト，以须政教。日又忽忽去，时将欲暮，年岁且尽，言己衰老也（夫容馆本无也字）。
　　吾令羲和弭节兮，
　　羲和，日御也。弥，按也，按节徐步也。
　　望崦嵫而勿迫。
　　崦嵫，日所入山也。下有蒙水，水中有虞渊。迫，附也。言我恐日暮年老，道德不施不用，欲令日御按节徐行，望日所入之山，且勿以附近，冀及盛时遇贤君也。
　　路曼曼其远兮，
　　，长也。
　　吾将上下而求索。
　　言天地广大，其路曼曼，远而且长，不可卒遍，吾方上下左右，以求索贤人与己合志也。
　　饮余马于咸池兮，
　　咸池，日浴处也。
　　扌余辔乎扶桑。
　　扌，结也。扶桑，日所拂木也。《淮南子》曰：日出谷，浴乎咸池，拂于扶桑。爰始将行，是谓フ明。言我乃往至东极之野，饮马于咸池，与日俱浴。以洁己身。结我车辔，于扶桑，以留日行，幸得不老，延年寿高大也。
　　折若木以拂日兮，
　　若木，在昆仑西极。其华照下地。拂，击也。一云蔽也（此四字夫容馆本无）。
　　聊逍遥以相羊。
　　聊，且也。逍遥、相羊皆游也。言己扌结日辔，恐不能制也。年时卒过，故复转之西极，折取若木，以拂击日，使之还去，且相羊而游以待君命也。或谓拂蔽也。以若木鄣蔽日，使不得过也。
　　前望舒使先驱兮，
　　望舒，月御也。月体光明以喻臣清白也。
　　后飞廉使奔属。
　　飞廉，风伯也。风为号令，以喻君命，言己使清白之臣如望舒，先驱求贤，使风伯奉君命于后，以告百姓。飞廉、风伯，神名也。或曰，驾乘龙云，必假疾风之力，使奔属于后也。
　　鸾皇为余先戒兮，
　　鸾，俊鸟也。皇，凤雌也。以喻仁智之士也。
　　雷师告余以未具。
　　雷为诸侯，以兴于君。言己使仁智之士如鸾皇，先戒百官，将往适道，而君怠惰，告我严装未具。
　　吾令凤鸟飞腾兮，继之以日夜。
　　言我使凤鸟明智之士飞行天下，以求同志，续以日夜冀相逢遇也。
　　飘风屯其相离兮，
　　回风为飘，飘风无常之风，以兴邪恶之众也。屯其相离，言不与己和合也。
　　帅云霓而来御。
　　云霓，恶气也。以喻佞人。御，迎也。言己使凤鸟往求同志之士，欲与俱共事君，反见邪恶之人相与屯聚，谋欲离己。又遇佞人相帅来迎，欲使我变节以随之也。
　　纷纟々其离合兮，
　　纷，盛多貌。纟纟，犹亻尊亻尊，聚貌也。
　　斑陆离其上下。
　　斑，乱貌。陆离，纷散也。言己游观天下，但见俗人竞为谗佞亻尊亻尊沓沓相聚。乍离乍合，上下之义，斑然散乱，而不可知也。
　　吾令帝阍开关兮，
　　帝谓天帝也。阍，主门者也。
　　倚阊阖而望予（音舆）。
　　阊阖，天门也。言己求贤不得，疾谗恶佞，将上诉天帝，使阍人开关，又倚天门，望而距我，使我不得入也。
　　时暧暧其将罢兮，
　　暧暧，ウ昧貌，罢，极也。
　　结幽兰而延伫。
　　言世时世ウ昧，无有明君。周行罢极，不遇贤士，故结芳草，长立有还意。
　　世溷浊而不分兮，
　　溷，乱也。浊，贪也。
　　好蔽美而嫉妒。
　　言时世君乱臣贪，不别善恶，好蔽美德，而嫉妒忠信也。
　　朝吾将济于白水兮，
　　济，渡也。《淮南子》言，白水出于昆仑之山，饮之则不死也。
　　登阆风而纟马。
　　阆风，山名也。在昆仑之上。纟马，系马也。言己见中国溷浊，则欲渡白水，登神山，屯车系马而留止也。白水洁净，阆风清明，言己修清白之行不懈也。
　　忽反顾以流涕兮，哀高丘之无女。
　　楚有高丘之山，女以喻臣，言己虽去，意不能已，犹复顾念楚国无有贤臣，心为之悲而流涕也。或云，高丘，阆风山上也。无女，喻无与己同心。旧说：高丘，楚地名也。
　　溘吾游此春宫兮，
　　溘，奄也。春宫，东方青帝舍也（夫容馆本无也字）。溘一作盖。
　　折琼枝以继佩。
　　继，续也。言己行游，奄然在于青帝之舍，观万物始生，皆出于仁义，复折琼枝以继佩，守仁行义，志弥固也。
　　及荣华之未落兮，
　　荣华，喻颜色也。落，堕也。
　　相下女之可诒。
