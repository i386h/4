<!-- { "loadSidebar": true } -->
　　先时见仕，身亲近也。
　　受命诏以昭诗。
　　明告屈原，明典文也。诗一作时。
　　奉先功以照下兮，
　　承宣祖业以示民也。
　　明法度之嫌疑。
　　草创宪度，定众难也。
　　国富强而法立兮，
　　楚以炽盛，无盗奸也。
　　属贞臣而日矣。
　　委政忠良而游息也。矣一作娱。
　　秘密事之载心兮，
　　天灾地变，乃存念也。秘一作移。
　　虽过失而弗治。
　　臣有过差，放贳宽也。弗一作不。
　　心纯而不泄兮，
　　素性敦厚，慎语言也。泄一作贳。
　　遭谗人而嫉之。
　　遭退靳尚及上官也。嫉之一作佞嫉。
　　君含怒而待臣兮，
　　上怀忿恚，欲刑残也。
　　不清澈其然否。
　　内弗省察，其侵冤也。澈一作。
　　蔽晦君之聪明兮，
　　专擅维恩，握主权也。
　　虚惑误又以欺。
　　欺罔戏弄，若转丸也。一云惑虚言又以欺。
　　弗参验以考实兮，
　　不审穷其端原也。
　　远迁臣而弗思。
　　放逐徙我，不肯还也。
　　信谗谀之溷浊兮，
　　听用邪伪，自乱惑也。溷浊一作浮说。
　　盛气志而过之。
　　呵骂迁怒，妄诛戮也。盛，古作成。
　　何贞臣之无{自辛}兮，
　　忠正之行，少愆忒也。{自辛}一作罪。
　　被离谤而见尤。
　　虚蒙诽讪，获过愆也。离一作ゥ。
　　{斩心}光景之诚信兮，
　　质性谨厚，貌纯悫也。
　　身幽隐而备之。
　　虽处草野，行弥笃也。闻氏谓备当为避，声误字。
　　临沅湘之玄渊兮，
　　观视流水，心悲恻也。沅一作江。
　　遂自忍而沈流。
　　遂赴深水，自害贼也。遂一作不。
　　卒没身而绝名兮，
　　姓字断绝，形体没也。一云：名字断绝，形朽腐也。没身一作沈身。
　　惜壅君之不昭。
　　怀王壅蔽，不觉悟也。古本壅皆作ń。沈祖绵谓昭当作皓，字之讹。流皓幽聊为韵。
　　君无度而弗察兮，
　　上无检柙，以知下也。
　　使芳草为薮幽。
　　贤人放窜，弃草野也。
　　焉舒情而抽信兮，
　　安所展思，拔愁苦也。
　　恬死亡而不聊。
　　忍不贪生而顾老也。
　　独鄣壅而蔽隐兮，
　　远放隔塞，在裔土也。鄣一作彰，壅一作雍。
　　使贞臣为无由。
　　欲竭忠节，靡其道也。为一作而。
　　闻百里之为虏兮，
　　沈祖绵曰：“百里奚无为虏事，虏当作竖。”
　　伊尹烹于庖厨。吕望屠于朝歌兮，宁戚歌而饭牛。
　　见《骚经》、《天问》。
　　不逢汤武与桓缪兮，世孰云而知之！吴信谗而弗味兮，
　　宰阿谀，甘如蜜也。弗一作不。徐复校味为昧，弗昧，“言微明亦不可得也”。非是。
　　子胥死而后忧。
　　竟为越国所诛灭也。
　　介子忠而立枯兮，
　　介子，介子推也。
　　文君寤而追求。
　　文君，晋文公也。寤，觉也。昔文公被丽姬谮，出奔齐楚，介子推从行，道乏粮，割股肉以食文公。文公得国，赏诸从行者，失忘子推。子推遂逃介山隐。文公觉悟，追而求之。子推遂不肯出。文公因烧其山，子推抱树烧而死，故言立枯也。《七谏》中推自割而食君，亦解此也。
　　封介山而为之禁兮，报大德之优游。
　　言文公遂以介山之民封子推，使祭祀之，又禁民不得有言烧死，以报其德，忧游其灵也。一无而字。
　　思久故之亲身兮，因缟素而哭之。
　　言文公思子推亲自割其身，恩义尤笃，因为变服，悲而哭之也。
　　或忠信而死节兮，
　　仇牧荀息与梅伯也。
　　或讠也谩而不疑。
　　张仪欺诈，不能诛也。讠也一作。
　　弗省察而按实兮，
　　君不参错而思虑也。
　　听谗人之虚辞。
　　谄谀毁訾，而加诬也。
　　芳与泽其杂糅兮，
　　质性香润，德之厚也。
　　孰申旦而别之？
　　世无明智，惑贤愚也。
　　何芳草之早夭兮，
　　贤臣被谗，命不久也。夭一作夭。
　　微霜降而下戒。
　　严刑卒至，死有时也。下一作不。
　　谅聪不明而蔽壅兮，
　　君知浅短，无所照也。一云不聪明。洪兴祖《补注》曰：“《易?噬嗑》《》卦皆曰：‘聪不明也。’”盖谓本作“聪不明”。闻氏《校补》谓聪训听，“聪不明”者，即听不明也。又据洪氏所引，谓“聪不明”古之恒语。闻说非是。此当作“不聪明”者是也。考“无所照”即释“不聪明”之意也。王本作“不聪明”也。考聪字古有二训：一曰听也。一曰明也。若以前一解言之，则此信乎宜同《易象》，作“聪不明”者是也。若以后一解言之，则当作“不聪明”也。然三覆之，此当属后者。且“聪明”二字连文，盖平列复语耳。本篇上云“蔽晦君之聪明兮”，刘向《九叹?沈江》“愿悉心之所闻兮，遭值君之不聪。”王逸注曰：“听远曰聪。言己欲尽忠竭其所闻，陈列政事，遭值怀王ウ不聪明，鸸不见纳也。”盖亦同此。考郭店楚墓竹简文《五行篇》曰：“不聪不明，不圣不智，不智不仁，不仁不安，不安不乐，不乐亡德。”又曰：“未尝闻君子道，谓之不聪；未尝见贤人谓之不明。”则皆“不聪”与“不明”为对举，聪，亦明之意也。此当可为作“不聪明”之旁证。又，《左传》昭二七年：“去朝吴，出蔡侯朱，丧太子建，杀连尹奢，屏王耳目，使不聪明。”《汉书》卷七二《贡禹传》：“臣禹犬马之齿八十一，血气衰竭，耳目不聪明，非复能有补益，所谓素餐尸禄ㄜ朝之臣也。”“不聪明”，古之成语也。
　　使谗谀而日得。
　　佞人位高，家富饶也。家一作蒙。
　　自前世之嫉贤兮，
　　憎恶忠直，若仇怨也。
　　谓蕙若其不可佩。
　　贱弃仁智，言难用也。
　　妒佳冶之芬芳兮，
　　嫉害美善之婉容也。佳一作娃。
　　母姣而自好。
　　丑妪自饰以粉黛也。
　　虽有西施之美容兮，
　　世有好女之异貌也。
　　谗妒入以自代。
　　众恶推远，不附近也。
　　愿陈情以白行兮，
　　列己忠心，所趋务也。
　　得罪过之不意。
　　谴怒横异，无宿戒也。
　　情冤见之日明兮，
　　行度清白，皎如素也。冤一作宛。
　　如列宿之错置。
　　皇天罗宿，有度数也。
　　乘骐骥而驰骋兮，
　　如驾驽马而长驱也。《朱注》曰：“骐骥，王逸解为驽马。又详下文，恐当作驽骀。”陆侃如谓“此盖因《离骚》‘乘骐骥以驰骋’句而误，当改从朱说”。游国恩亦持此说。
　　无辔衔而自载；
　　不能制御，乘车将仆。
　　乘氵付以下流兮，
　　乘舟船而涉渡也。编竹木曰氵付，秦人曰发也。
　　无舟楫而自备。
　　身将沈没而危殆也。楫一作。
　　背法度而心治兮，
　　背弃圣制，用愚意也。治一作殆。
　　辟与此其无异。
　　若乘船车，无辔棹也。辟一作譬。
　　宁溘死而流亡兮，
　　意欲淹没，随水去也。
　　恐祸殃之有再。
　　罪及父母与亲属也。
　　不毕辞以赴渊兮，
　　陈言未终，遂自投也。
　　惜壅君之不识。
　　哀上愚蔽，心不照也。识一作明。
　　○桔颂
　　后皇嘉树，橘徕服兮。
　　后，后土也；皇，皇天也。服，习也。言皇天后土生美橘树，异于众木，来服习南土，便其风气，屈原自喻才德如橘树，亦异于众也。便其风气，一云便且遂也，一云便其性也。汤炳正《楚辞今注》谓后当作侯，发语词。
　　受命不迁，生南国兮。
　　南国，谓江南也。迁，徒也。言橘受天命生于江南，不可移徙，种于北地则化为枳也。屈原自比志节如橘，亦不可移徙。
　　深固难徙，更壹志兮。
　　屈原见橘根深坚固，终不可徙，则专己志，守忠信也。
　　绿叶素荣，纷其可喜兮。
　　绿，犹青也。素，白也。言橘青叶白华，纷然盛茂，诚可喜也。以言己行清白可信任也。荣一作华。
　　曾枝剡棘，圆果抟兮。
　　剡，利也。棘，橘枝刺若棘也。抟，圜也。楚人名圜为抟。言橘枝重累，又有利棘，以象武也。其实抟，又象文也。以喻己有文武，能方圆也。圆果一作圜果，抟一作专。
　　青黄杂糅，文章烂兮。
　　言橘叶青，其实黄，杂糅俱盛，烂然而明。以言己敏达道德，亦烂然有文章也。糅一作揉。
　　精色内白，类可任兮。
　　精，明也。类，犹貌也。言橘实赤黄，其色精明，内怀洁白，以言贤者亦然，外有精明之貌，内有洁白之志，故可任以道而事用之也。一云类任道兮。
　　纷宜，夸而不丑兮。
　　纷，盛貌；丑，恶也。言橘类纷而盛，如人宜修饰，形容尽好，无有丑恶也。一作修。
　　嗟尔幼志，有以异兮。
　　尔，汝也。幼，小也。言嗟乎众臣，女少小之人，其导易徙，有异于橘也。
　　独立不迁，岂不可喜兮？
　　屈原言己之行度，独立坚固，不可迁徙，诚可喜也。
　　深固难徙，廓其无求兮。苏世独立，横而不流兮。
　　苏，寤也。言屈原自知为谗佞所害，心中觉寤，然不变节，犹行忠直，横立自持，不随俗人也。陆时雍《楚辞疏》谓苏当作疏。盖言疏远之意。汤炳正《楚辞今注》亦谓苏即疏，疏世，言“远离世俗”。其说可参。
　　闭心自慎，不终失过兮。
　　言己闭心捐欲，敕慎自守，终不敢有过失也。一云终不过兮，一云终不失过兮。
　　秉德无私，参天地兮。
　　秉，执也。言己执履忠信，行无私阿，故参配天地，通之神明，使知之也。
　　愿岁并谢，与长友兮。
　　谢，去也。言己愿与橘同心并志，岁月虽去，年且衰老，长的朋友，不相远离也。徐仁甫曰：“并与屏通，屏犹放去，与谢训去为同义词。”
　　淑离不淫，梗其有理兮。
　　淑，善也。梗，强也。言己虽设与橘离别，犹善持己行，梗然坚强，终不淫惑而失义也。朱季海谓淑离当作陆离，言美好貌。
　　年岁虽少，可师长兮。
　　言己年虽幼小，言有法则，行有节度，斋可师用，长老而事之。
　　行比伯夷，置以为像兮。
　　像，法也。伯夷，孤竹君之子也。父欲立伯夷，伯夷让弟叔齐。叔齐不肯受，兄弟弃国，俱去之首阳山下。周武王伐纣，伯夷、叔齐扣马谏之曰：‘父死不葬，谋及干戈，可谓孝乎？以臣弑君，可谓忠乎？’左右欲杀之，太公曰：‘不可。’引而去之，遂不食周粟而饿死。屈原亦自以饰洁白之行，不容于世，将饿馁而终，故曰以伯夷为法也。
　　○悲回风
　　悲回风之摇蕙兮，
　　回风为飘。飘风回邪，以兴谗人。
