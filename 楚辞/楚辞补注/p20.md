<!-- { "loadSidebar": true } -->
　　悲囘风【此章言小人之盛君子所忧故托游天地之间以泄愤懑终沉汨罗从子胥申徒以毕其志也】
　　楚词补注巻四

　　钦定四库全书
　　楚词补注巻五
　　宋　洪兴祖　撰
　　逺游章句第五　离骚
　　逺游者屈原之所作也屈原履方直之行不容于世上为谗佞所谮毁下为俗人所困极章皇山泽【一作傽徨山野】无所告诉乃深惟元一修执恬漠思欲济世则意中愤然文采铺【一作绣一作秀】发遂叙妙思托配仙人与俱游戏周歴天地无所不到然犹懐念楚国思慕旧故忠信之笃仁义之厚也是以君子珍重其志而玮其辞焉【古乐府有逺游篇出于此】
